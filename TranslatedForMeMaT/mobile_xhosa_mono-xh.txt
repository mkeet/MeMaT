Inkqubo yokubeleka ngotyyando yinkqubo apho athi ugqirha akusike esiswini nasesibelekweni ukuze akhuphe usana ngomngxuma lowo awuvulileyo.
Kufuneka ubeleke ngotyando kuba...
Usana lwakho luza ngecala elingafanelekanga.
Usana lwakho lukhulu kakhulu.
Umlomo wesibeleko sakho uvalwe ngumkhaya.
Uza kubeleka  amawele.
Wawubeleke ngotyando ngaphambili.
Usana lwakho luthatha ixesha elide ukuphuma.
Sinenkxalabo ngempilo yakho.
Usana lwakho aluyifumani ngokwaneleyo ioksijini yaye kufuneka luphume ngokukhawuleza.
Utyando luza kwenziwa phantsi kwe-epidural.
Oku kuthetha ukuba ugqirha uza kukutofa ngenaliti emqolo ukuze amazantsi omzimba wakho alale.
Uza kumva ugqirha xa etsala okanye etyhala kodwa akusayi kuziva iintlungu.
Xa usiva iintlungu uncede umxelele ugqirha.
Siya kukulalisa xa usenza olu tyando.
Bukhona ubungozi obukhoyo obunxulumene nokubeleka ngotyando.
Kungenzeka wophe kanobom.
Ukuba ngaba wopha kakhulu, singakutha igazi?
Xa usopha kakhulu size singakwazi ukukunqanda ukopha kwakho kuya kufuneka ukuba sisike isibeleko sisikhuphe ukuze sisindise ubomi bakho.
Akuyonto ixhaphakileyo ukwenzeka le.
Kungenzeka ube nosuleleko.
Siya kukunyanga ngamayeza abulala iintsholongwane xa kusenzeka ukuba ube nosuleleko.
Kungenzeka ukuba isinyi okanye isisu sonzakale xa kusenziwa utyando.
Uza kuba nesiva.
Emva kotyando uza kulaliswa esibhedlele iintsuku ezimbalwa ukuze sibone ukuba akukho ndonakele kusini na.
Uyafuna ukubeleka ngotyando?
Nceda utyikitye apha.
Sifuna ukwenza uphando olubizwa ngokuba yi-gastroscopy.
Olu phando luquka ukufakwa kwethumbu elibhityileyo elinekhamera emlonyeni, lihliswe liyofika esiswini ukuze sikwazi ukubona ngaphakathi kummizo wakho, esiswini nasemathunjini akho.
Le nkqubo iza kusinceda ukuze sibone ukuba ngaba kuho undonakele kusini na.
Sifuna ukwenza olu phando kuba...
Sicinga ukuba ngaba kungenzeka kuthi kanti kukho ukopha okwenzekayo esiswini sakho.
Sicinga ukuba ngahle unesilonda esiswini.
Sicinga ukuba incindi yesisu sakho inyuka ngommizo.
Sifuna ukubona ukuba ngaba akukho nto ikhulayo kusini na.
Siza kukunika into eza kukulalisa ukuze ukwazi ukuginya le khamera iza kufakwa esiswini sakho.
Kufuneka ungatyi yaye ungaseli kwanto ukususela ngorhatya olwandulela ukwenziwa kwale nkqubo yophando.
Oku kwenzelwa ukuze isisu sakho singabinanto ukuze sibone kakuhle ngaphakathi kuso.
Kufuneka uqhubeke uwasebenzise amayeza owasebenzisayo.
Inkqubo ye-gastroscopy iyinkqubo ekhuselekileyo.
Noxa kunjalo, kuyenzeka ngamanye amaxesha kubekho undonakele.
Le nkqubo inokubangela...
Ukopha esiswini.
Umngxunya esiswini.
Xa kusenzeka undonakele siya kukunyanga.
Ingaba unayo imibuzo?
Unawo umdla wokuyenza le nkqubo yophando?
Unesifo esibizwa ngokuba yiHIV.
Uvavanyo lweHIV lubuye lusithi ikhona iHIV.
Loo nto ithetha ukuba uneHIV.
Uyayazi ukuba iyintoni yona iHIV?
Ndixelele loo nto uyaziyo ngeHIV.
Uyayazi ukuba umntu uyifumana njani iHIV?
I-HIV ibangelwa luhlobo lwentsholongwane eyosulela umzimba.
Ungayifumana iHIV...
Ngokwabelana ngesondo elingakhuselekanga nomntu oneHIV.
Ngokwabelana ngeenaliti xa nizitofa ngeziyobisi.
Oomama abanale ntsholongwane yeHIV bangazosulela iintsana zabo ngayo.
Ayinyangeki iHIV.
Xa uneHIV uziva uphilile iminyaka emininzi.
Akusayi kuba nazimpawu zakugula.
Ngeli xesha ke, intsholongwane yeHIV ihlasela yaye ibulala iiseli zakho zamajoni omzimba.
Ezi seli zinceda umzimba wakho ukuba ulwe nosuleleko.
Emva kweminyaka emininzi uza kuqala umzimba wkaho ukuphelelwa ziiseli zamajoni omzimba ngenxa yosuleleko lwentsholongwane yeHIV.
Uya kuthi ke ngoku uqale ukuphathwa ziindidi ezizezinye zosuleleko uze ugule.
Nangona nje iHIV inganyangeki, iyalawuleka yona ngamayeza nangeenguqu kwindlela ophila ngayo.
Xa sele uqala ukuphelelwa ziiseli zamajoni omzimba, ugqirha wakho uza kuqalisa ukukunika amayeza abizwa ngokuba ziiARV.
Kuza kufuneka uwasebenzise ubomi bakho bonke la mayeza.
Ii-ARV ziza kuyithothisa iHIV zize zincede ukubuyisela iiseli zamajoni akho omzimba.
Ii-ARV ziba nazo iziphumo ezingalindelekanga.
Uninzi lwezi ziphumo ezingalindelekanga ziyaziphelela.
Xa uneziphumo ezingalindelekanga qhubeka nokusebenzisa iiARV zakho kodwa kufuneka umxelele ugqirha wakho ngazo ukuze akuncede ukwazi ukumelana nazo ezi ziphumo ezingalindelekanga.
Kwakhona uza kwenziwa uvavanyo lwegazi rhoqo.
Olunye lwezi mvavanyo zegazi lolokulinganisa isibalo seCD4 Count.
Isibalo seCD4 Count silinganisa isibalo senani leeseli zamajoni omzimba onazo.
Abantu abaneHIV bayayigqithisela kumaqabane abo ngokwabelana ngesondo.
Kufuneka uthathe amanyathelo okulikhusela iqabane lakho.
Kufuneka nalo iqabane lakho livavanyelwe intsholongwane yeHIV.
Ingaba ukhona umntu ohamba naye?
Uyafuna ukuba angene?
Wazi ntoni ngesi sifo sakho?
Uxelelwe ntoni ngesifo sakho?
Ngelishwa ndineendaba ezimbi.
Iziphumo zeemvavanyo azincumisi konke konke.
Unesifo esimandundu.
Isifo sakho siyaqatsela.
Unesifo esibizwa ngokuba...
Ukhe weva ngesi sifo ngaphambili?
Wazi ntoni ngesi sifo?
Esi sifo asinyangeki.
Siza kwenza unako nako ukuze sikwenze uzive ukhululekile.
Siza kuqhubeka nokukukhathalela.
Esi sifo sifuna ukuba wenziwe utyando.
Esi sifo sifuna unyango olunzulu.
Esi sifo sifuna unyango oza kulusebenzisa ubomi bakho bonke.
Uziva njani ngale meko?
Ndiyabona ukuba...
Wothukile
Ukhathazekile
Uyacaphuka
Ingaba ufuna ukwazi banzi ngaso?
Ingaba ikhona imibuzo onayo ngesifo sakho?
Ingaba uyazazi iziphumo zesi sifo ukuba ziyintoni?
Ukhona umntu oza kuthetha naye ekhaya?
Ingaba ikhona into ofuna ukuba ndikwenzele yona?
Ndikhona xa...
Ufuna ukuthetha.
Kukho nantoni na ofuna ukuyichazelwa okanye ukuyiphindelwa.
Ndifuna ukuthetha nawe malunga noku...
Ukutshaya
Ukusela
Ukutya okutyayo
Ukwenza imithambo
Ingaba uziva ukhululekile ukuba ungathetha ngale nto?
Phakathi kwale miba nguwuphi ofuna ukuthetha ngawo?
Kule miba nguwuphi owona mba ubaluleke kakhulu kuwe?
Ingaba ikhona enye into ofuna ukuthetha ngayo?
Ingaba ucinga ukuba le iyingxaki ebomini bakho?
Ingaba yinto le onqwenela ukuyitshintsha?
Kubaluleke kangakanani kuwe ukuyitshintsha le nto?
Uzithembe kangakanani ukuba uza kukwazi ukulwenza olu tshintsho?
Kungani ucinga ukuba akubalulekanga?
Ziziphi izinto ezintle nezimbi ngokwenza oku?
Ziziphi izinto ezintle nezimbi ngokuyeka ukuyenza?
Ndingakunika ezinye iinkcukacha malunga nokuba kungani kubalulekile?
Ucinga ukuba yintoni eza kuba nzima ngokutshintsha?
Ucinga ukuba siza kuzoyisa njani ezi ngxaki?
Masizibekele injongo.
Abantu abaninzi abayichani kwityeli lokuqala.
Uphumelela emva kwemizamo emininzi.
Yintoni ekwenze kwanzima kuwe?
Yintoni onokuyenza ngokwahlukileyo kwixa elizayo?
Xa sele ulungile singazama kwakhona.
Usisela kangaphi isiselo esinotywala?
Xa usela ngemini osela ngayo uye usele iziselo ezingaphi?
Iziselo ezithandathu nangaphezulu uye uzisele kangaphi kwithuba ngalinye usela?
Kunyaka ophelileyo kukangaphi ufumanisa ukuba usakuqala ukusela akukwazi ukuyeka?
Kunyaka ophelileyo kukangaphi ufeda ukwenza oko bekulindeleke ukuba ukwenze ngenxa yokusela utywala?
Kunyaka ophelileyo kukangaphi apho kuye kwafuneka ukuba uqale usele utywala kusasa ukuze ukwazi ukuqhubekeka nobomi emva kokusela kakhulu ngezolo?
Ingaba ukhe uzive uphatheka kakubi okanye uzisola ngokusela kwakho utywala?
Kunyaka ophelileyo kukangaphi uzisola okanye uphathwa sisazela emva kokusela utywala?
Kukangaphi kunyaka ophelileyo apho ungakwazanga ukuyikhumbula into ebisenzeka kubusuku obugqithileyo ngenxa yokuba ubusele utywala?
Ingaba wena okanye mntu wumbi ukhe wonzakala ngenxa yokusela kwakho utywala?
Ingaba ukhe waziva ngathi ufuna ukuhlisa kwindlela obusela ngayo utywala?
Ingaba abantu bakhe bakucaphukisa ngokukugxeka ngokusela kwakho utywala?
Ingaba kukhona isalamane sakho, ugqirha okanye omnye umsebenzi wezempilo oxhalabileyo yindlela obusela ngayo utywala okanye okucebise ukuba uhlise etywaleni?
Ingaba akuzange kwenzeka oku, kwenzeka ngokunqaphazeka, rhoqo ngenyanga, rhoqo ngeveki okanye yonke imihla?
Ingaba kwenzeke kunyaka ophelileyo?
Xa ukhohlela usasaza iintsholongwane yaye ugulisa nabanye abantu.
Ungasasaza umkhuhlane neflu, kodwa nezinye izifo ezimandundu ezifana nesifo sephepha.
Kubalulekile ukuba uwogqume umlomo wakho xa ukhohlela.
Ukwenjenjenje kuza kunqanda iintsholongwane zingasasazeki.
Ungawogquma ngephepha lokuzosula umlomo wakho.
Ungagoba nengalo yakho uze ukhohlelele engqinibeni yakho ngolu hlobo.
Uzame ukusoloko uzivulile iifestile ukuze iintsholongwane zibhebhethekiswe ngumoya.
Yiza ngqo esibhedlele xa unezi ngxaki zilandelayo.
Xa uneentlungu emazantsi esisu nasesinqeni.
Xa amanzi akho egqabhuka.
Xa lisopha ilungu langasese lebhinqa.
Xa unento ephumayo kwilungu langasese lebhinqa.
Xa ungaluva lukhaba usana lwakho.
Xa ukutshisa umchamo xa uchamayo.
Xa unentloko ebuhlungu.
Xa ubona iinkwenkwezi.
Xa uneenyawo nezandla ezidumbileyo.
Le pilisi inehomoni ekuthintela ukuba ukhulelwe.
Kufuneka usele ipilisi enye yonke imihla ngexesha elinye.
Inokubangela...
Iinguqu kwindlela oya ngayo exesheni.
Iintlungu zamabele ezigqithisileyo.
Ubucaphucaphu.
Intloko ebuhlungu.
Ezi ziphumo zingalindelekanga ziye zinyamalale emva kweenyanga ezimbalwa zokuqala.
Usakuyeka ukusela ipilisi uya kukhulelwa ngephanyazo xa usabelana ngesondo elingakhuselekanga.
Le pilisi ayisayi kusebenza xa usebenzisa amayeza eHIV okanye awesifo sephepha.
Isitofu sinehomoni ekuthintelayo ukuba ukhulelwe.
Kufuneka uhlatywe ngesitofu rhoqo...
Kwiinyanga ezimbini.
Kwiinyanga ezintathu.
Usakuyeka ukuhlaba isitofu kuza kukuthatha ixesha elingangonyaka ngaphambi kokuba ukwazi ukukhulelwa.
Isitofu siyasebenza nokokuba ngaba usebenzisa amayeza eHIV okanye awesifo sephepha.
Into efakwa enyameni iyintongana encinane eneehomoni ezithintela ukukhulelwa.
Ifakwa phantsi kolusu olusengalweni phezulu.
Isebenza iminyaka emi-3.
Xa sele ikhutshiwe le nto ungakhulelwa ngokukhawuleza xa usabelana ngesondo ungazikhuselanga.
I-IUD isisixhobo esincinane esingu-T esithintela ukukhulelwa.
Sifakwa esibelekweni ngumsebenzi wezempilo oqeqeshiweyo.
Siza kusebenza...
Iminyaka emi-5.
Iminyaka eli-10.
Inkantsu okanye iintlungu ezisesiswini.
Isakuba ikhutshiwe iIUD ungakhulelwa ngokukhawuleza xa usabelana ngesondo ungazikhuselanga.
Esi sixhobo siyasebenza nokokuba usebenzisa amayeza eHIV okanye awesifo sephepha.
Kufuneka ubuyele eklinikhi emva kweeveki ezimbalwa ifakiwe iIUD ukuze ihlolwe.
Ukudloliswa yindlela esisigxina yokucwangcisa nelungele abantu abangafuniyo ukukhulelwa kwixesha elizayo.
Ukudloliswa kwenziwa kokubini kumabhinqa nasemadodeni.
Ukudloliswa kwebhinqa yinkqubo yotyando elula ekusikwa kuyo iityhubhu zesibeleko.
Ezi ziityhubhu ezithwala amaqanda ukusuka kwiziyilelo-maqanda ukuya esibelekweni.
Emva kokudloliswa uyaqhubeka nokopha njengesiqhelo.
Ukudloliswa kwendoda kuyinkqubo yotyando elula yokusikwa kweetyhubhu ezithwala amadlozi.
Kuthatha iinyanga ezi-3 ngaphambi kokuba kusebenze ukudloliswa kwendoda.
Ukudloliswa kuyinto esisigxina nengenakurhoxiswa.
Izinto zokucwangcisa ezininzi zithintela ukukhulelwa kuphela, azikuthinteli ekosulelweni zizifo ezosulela ngokwabelana ngesondo.
Ukucwangcisa ngokuphindwe kabini kuquka ukusebenzisa iikhondom nenye indlela yokucwangcisa ngaxeshanye.
Le yeyona ndlela yokuzikhusela ukuze ungakhulelwa ungalindelanga futhi ikukhusele ungafumani izifo ezosulela ngokwabelana ngesondo, kuquka iHIV.
Ukucwangcisa kongxamiseko kuyakuthintela ungakhulelwa xa ukusebenzise kwiintsuku ezi-5 emva kokwabelana ngesondo ungazikhuselanga okanye xa wenze impazamo kwinto ocwangcisa ngayo.
Zikhona iipilisi ezinokusetyenziselwa ukucwangcisa kongxamiseko.
Isixhobo sesinyithi siye sifakwe esibelekweni xa kusenziwa ukucwangcisa kongxamiseko.
Ungasisebenzisa xa...
Wabelane ngesondo ungazikhuselanga.
Kugqabhuke ikhondom.
Ulibele ukusebenzisa into yakho yokucwangcisa ngexesha layo.
Udlwengulwe okanye xa unyanzeliswe ukwabelana ngesondo ngaphandle kwekhondom.
Iyasebenza xa uyisebenzise kwamsinyane.
Ubisi lwebele olusengiweyo lungasetyenziswa...
Ukushiyela usana ubisi xa umdlezana esiya emsebenzini.
Ukuphungula amabele ahlohlileyo.
Ukuphungula amabele avuza ubisi.
Ukugcina usana lunobisi lwebele xa lusahlukene nonina.
Khetha ikomityi, ijagi okanye isiqulathi esinomlomo ovuleke kakhulu.
Hlamba isiqulathi ngesephu namanzi uze usomise elangeni.
Galela amanzi abilayo kwisiqulathi uze uwayeke ahlale imizuzu embalwa.
Oku kubulala iintsholongwane ezikwisiqulathi.
Xa sele ukulungele ukusenga ubisi lwebele, wakhuphe amanzi kwisiqulathi.
Fumana indawo ezolileyo, esekhusini okanye uhlale nomhlobo wakho okuxhasayo.
Uzame ukunxibelelana nosana lwakho ulusu-ngolusu ngaphambi kokuba usengele ubisi kwisiqulathi.
Oku kunceda ukunyusa ubisi luphume kakhulu.
Fudumeza ibele lakho ngelaphu elishushu.
Hlamba izandla zakho uzihlambisisise.
Hlala okanye ume kakuhle uze ubambe isiqulathi usisondeze ebeleni.
Beka ubhontsi kule ndawo yengono imnyama uze ubeke umnwe wokukhomba ngaphantsi kwengono.
Cinezela ubhontsi nomnwe wokukhomba ngasesifubeni.
Emva koko, cinezela ingono ngasemva.
Qhubekeka nokumana uyicinezela uphinde uyiyeke.
Kungenzeka lungaphumi ubisi xa usaqala.
Beka ubhontsi nomnwe wokukhomba ekhohlo nasekunene kwengono uze uqhubeke wenjenjalo.
Emva kwemizuzu emi-5, senga elinye ibele.
Ungayicinezeli ingono.
Ungayicinezeli okanye uyitsale ingono.
Zama ukulusenga ubisi rhoqo kwiiyure ezi-2.
Lugcine kwisiqulathi seglasi okanye kwisiqulathi esiqinileyo seplastikhi ubisi.
Kufuneka ulugcine kwisiqulathi esahlukileyo ubisi olusenge kwixesha ngalinye.
Ungaludibanisi kwisiqulathi esinye ubisi olusenge ngamaxesha ahlukeneyo.
Xa ubisi lungasetyenziswanga ngokukhawuleza, malugcinwe efrijini kwiiyure ezi-2.
Olu bisi lungagcinwa efrijini ixesha elingangeeyure ezingama-24.
Lungakhenkciswa efrijini olu bisi ixesha elifikelela kwiinyanga ezi-6.
