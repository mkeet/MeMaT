Reproduced by Sabinet Online in terms of Government Printer s Copyright Authority No. 10507 dated 02 February 1998
450 Provinsie Wes-Kaap: Provinsiale Koerant 7227
7 Februarie 2014
ISIXEKO SASEKAPA: UMTHETHO KAMASIPALA OPHATHELELE KUMANZI AMDAKA NEMIJELO EHAMBISA AMANZI AMDAKA AVELA KWIMIZI MVELISO, 2013
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
7 Februarie 2014
(b) umlandeli ngokwesikhundla;
(c) iqumrhu okanye umntu osebenzisa igunya alinikiweyo okanye owenza umyalelo apho naliphi na igunya kulo Mthetho kaMasipala elithe lanikwa okanye lanikwa omnye umntu ongezantsi kwalowo linikwe yena, okanye owenza umyalelo onikiweyo, njengoko kuchaziwe kwicandelo 59 loMthetho wooRhulumente beMimandla: weeNkqubo zikaMasipala, 2000, (Act 32 of 2000); umjelo wamanzi amdaka asekuhlaleni athetha amanzi amdaka asuka kwindawo apho kuhlala khona uluntu; idreyini ithetha inxalenye yezahlulo zofakelo lwemibhobho yokuhambisa amanzi amdaka kuyo nayiphi na indawo; amanzi amdaka avela kwimizi mveliso athetha nayiphi na into engamanzi nokuba iqulethe isinyibilikiso na, nto leyo ilahlwayo xa kusetyenzwa okanye ngenxa yawo nawuphi na umsebenzi wokurhweba kwimizi mveliso, ekwenziweni kwempahla, kumsebenzi wezimbiwa okanye kwemichiza okanye kumsebenzi wobunzulu lwazi, uphando, inkonzo, okanye umsebenzi wezolimo, kwaye aquka nokukhutshwa sisixhobo esicola okulahlwayo; ulahlo olungekho mthethweni luthetha ukungcwaba, ukufaka, ukukhupha, ukungahoyi, ukulahla, ukubeka okanye ukukhulula naluphi na uhlobo lwenkunkuma ngokungekho mthethweni kuwo nawuphi na umhlaba okanye indawo yamanzi ekulawulo lwesiXeko; inkunkuma yamachiza ibandakanya
(a) nayiphi na inkunkuma, enokuba ityhefekile na okanye hayi, edalwa zezamachiza, ezotyando, ezemfuyo okanye ezaselebhu ezisetyenziswa ebantwini okanye ezilwanyaneni, ezifana negazi, ulwelo oluphuma emzimbeni, inyama, amalungu angaphakathi, amalungu omzimba, amazinyo akhutshiweyo, izidumbu
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
ngaphandle kwezo ziza kungcwatywa ngokoMthetho woBhaliso laBazelweyo naBabhubhileyo onguNomb.15 wango 1992;
umjelo wamanzi amdaka kamasipala uthetha nawuphi na uphayiphi okanye umbhobho ophantsi kolawulo lweBhunga onokusetyenziselwa ukuhambisa amanzi alahlwayo; umhlali uthetha umntu ohlala nakwawaphi na amasango okanye kwinxalenye yawo, ngaphandle kokunanza ukuba itayitile yaloo masango ahlala kuwo iphantsi kukabani na; umnini uthetha
(a) umnini wayo nayiphi na ipropati okanye nawuphi na umntu ogama lakhe umhlaba lowo sikuwo isakhiwo netayitile zibhaliswe ngalo;
(b) nawuphi na umntu, njenge arhente okanye nto yimbi, onoxanduva lolawulo, ulungiso okanye irenti yeprapati ehlawulwa kuye; kwakunye
(c) nawuphi na umntu ofanele ukuxhamla kusetyenziso lwesakhiwo okanye lomhlaba lowo, okanye oxhamla amaqithiqithi anjalo;
(d) umntu ogama sibhaliswe ngalo eso sahlulo phantsi kwesahlulo setayitile, kwaye ibandakanya ne arhente yaloo mntu echongwe ngokusemthethweni;
(f) 7 Februarie 2014 umakhi okanye iqumrhu ngokusingisele kwipropati leyo ngokuphathelele kwinxalenye yomhlaba ozotywe kwisicwangciso sezahlulo esibhaliswe ngokoMthetho weCandelo leTayitile onguNomb.95 wango 1986; okanye umntu ogama eso sahlulo sibhaliswe ngalo phantsi kwesahlulo setayitile, kwaye kubandakanya i arhente yaloo mntu echongwe ngokusemthethweni ngokuphathelele kwisahlulo njengoko sichaziwe kuMthetho wecandelo letayitile onguNomb.95 wango 1986.
ufakelo mjelo wamanzi amdaka wabucala uthetha inkqubo ekuwo nawaphi na amasango abucala esetyenziselwa ufikelo, ugcino, usetyenzo okanye uhanjiso lwamanzi amdaka asiwe kwisidibanisi esikuloo masango, needreyini, okufakelweyo, izixhobo, amatanki zibolelo, amatanki gcino, iithoyilethi ezembiweyo nofakelo mpompo labucala olwenza inxalenye yoko, okanye oluncedisa loo nkqubo, ufakelo dreyini luthetha into enye noku; itsheyimba yokusampulisha ithetha itsheyimba efikelela kumanzi alahlwayo enokusetyenziselwa ukulungisa, ukusampulisha nokuhlola ngokungena okanye ngaphandle kokungena komntu, kwaye isenokubandakanya umngxunya wekonkrithi wokungena, isicoco ungaphandle, umngxunya wokungena osekugqibeleni okanye umngxunya wokusampulisha okuyo nayipha na indawo kwisixokelelwane sohanjiso lwamanzi amdaka ekufuneka kufikelelwe kuso; umjelo ophantsi komhlaba ohambisa amanzi amdaka uthetha umbhobho ophantsi komhlaba ohambisa amanzi amdaka ufakelo mjelo ophantsi komhlaba ohambisa amanzi amdaka kuthetha oophayiphi nofakelo olusetyenziselwa okanye olujoliswe ekusetyenzisweni kuhanjiso lwamanzi amdaka amanzi esiphango athetha amanzi abangelwa kukuna kwemvula yendalo okanye amanzi adame ndawonye yaye kuqukwa amanzi aphantsi komhlaba namanzi emvula ahanjiswa ngesixokolelwane sohanjiso lwamanzi esiphango, kwakunye namanzi olwandle emachwebeni, kodwa ngaphandle kwamanzi okusela okanye kwesixokelelwane esahlula hlula amanzi amdaka; isixokelelwane sohanjiso manzi amdaka sabucala sithetha nawuphi na upayiphi okanye umbhobho ofakelwe kwipropati yabucala phantsi kolawulo lomnini propati, esisetyenziselwa ukuhambisa amanzi amdaka asuka ekuhlaleni okanye asuka kwimizi mveliso
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
indawo yolahlo nkunkuma ithetha nayiphi na indawo okanye amasango asetyenziselwa ufunjo lwenkunkuma ngeenjongo zokulahla inkunkuma leyo kuloo ndawo okanye kuloo masango; umdali wenkunkuma uthetha
(a) umntu onoxanduva lokudaleka kwamanzi amdaka;
(b) umnini masango apho loo manzi amdaka adaleka khona; okanye (c)
umntu othutha loo manzi amdaka. isixhobo sokusila inkunkuma sithetha nasiphi na isixhobo esisebenza ngobuchule bomatshini esisila ze sikhukhulisele oko kwisixokelelwane samanzi amdaka okanye amaxolo emifuno okanye kwezinye izidlo, amaxolo, izikhumba, iingqweqwe okanye nantoni na elahlwa ngqo okanye ngandlela ithile kumjelo wamanzi amdaka, kuqukwa nezinto ezimdaka eziphuma kwisicoli nkunkuma yokutya; "indawo yosetyenzo nkunkuma" ithetha nayiphi na indawo esetyenziselwa ukufumba inkunkuma ngeenjongo zokuyigcina, zokuyihlaziya, zokuyisebenza ngokutsha, zokuba isetyenziswe ngokutsha okanye zokuhlelwa kwaloo nkunkuma; amanzi amdaka athetha nayiphi na inkunkuma engamanzi, enokuba iqulethe into enyityilikisiweyo na, yaye kuqukwa nenkunkuma engamanzi ephuma kwindawo yokuhlala okanye kwimizi mveliso, kodwa ngaphandle kwamanzi esiphango; kwaye umjelo wamanzi amdaka uthetha izakhelo, imijelo ehambisa amanzi amdaka, imibhobho, izivingco, iimpompo okanye ezinye izixhobo zokulinganisa amanzi eziphantsi kolawulo lweBhunga ezinokusetyenziselwa ukuhambisa okanye ukulahlwa kwamanzi amdaka. UXANDUVA NEMITHETHO ETHINTELWEYO Uxanduva lwabanini propati 2. (1) Wonke umnini propati kufuneka (a) okhe okanye enze ngokutsha umjelo wabucala ophantsi komhlaba ohambisa amanzi amdaka kuloo masango ukuthobela iimfuno zeBhunga; (b) adibanise umjelo ophantsi komhlaba ohambisa amanzi amdaka wabucala kokamasipala, enokuba uwudibanise ngqo okanye ngandlela ithile na ngokweemfuno zeBhunga;
455 Reproduced by Sabinet Online in terms of Government Printer s Copyright Authority No. 10507 dated 02 February 1998
456 Provinsie Wes-Kaap: Provinsiale Koerant 7227 7 Februarie 2014
(c) ongeze umthamo womjelo ophantsi komhlaba ohambisa amanzi amdaka wabucala ukuze ulungele umthamo omkhulu;
(d) afake ze asebenzise isicwangciso solawulo lwenkunkuma, kuqukwa neshedyuli yokuncitshiswa kwenkunkuma kuqukwa nesicwangciso solawulo lwemichiza okanye nasiphi na esinye isicwangciso apho isiXeko esibona kuyimfuneko;
(e) okhe itsheyimba yokusampulisha efanelekileyo kumbhobho okhupha inkunkuma engamanzi yemizi mveliso yawo nawuphi na umsebenzi. (2) Akukho mnini propati unokuvumela (a) (b)
(c) ukungena kwamanzi aphantsi komhlaba okanye amanzi esiphango kumjelo ophantsi komhlawa wokuhambisa amanzi amdaka wabucala okumasango akhe ngaphandle kwemvume enemiqathango ebhaliweyo yeBhunga; ukuvuza kwamanzi amdaka avela kumjelo ophansti komhlaba wokuhambisa amanzi amdaka okumasango akhe; ukuxubeka kwamanzi amdaka avela kwimizi mveliso kumjelo ophantsi komhlaba ohambisa amanzi amdaka okumasango akhe ngaphambi kwetsheyimba yokusampulisha yamanzi amdaka emizi mveliso, ngokuphathelele kwindawo yemizi mveliso emiselwe emva kokuqalisa kokusebenza kwalo mthetho kamasipala. (3) Wonke umnini propati kufuneka amisele amanyathelo afanelekileyo kumasango akhe ukuqinisekisa uthintelo longeno novuzo lwamanzi amdaka ekusingiswe kulo kwicandelo (2). (4) umnini propati kufuneka aqinisekisa ukuba
(a) amanzi amdaka aphuma kwimizi mveliso asenokuba negrisi, i oyile okanye amafutha okanye into eqinileyo engeyoyendalo, zidluliswa kwisixhobo sokuzisebenza, njengoko kusenokufunwa njalo liBhunga, ngaphambi kokuba zibe nokuvunyelwa ukungena nakowuphi na umjelo ophantsi komhlaba ohambisa amanzi amdaka; kwaye
(b) nayiphi na i arhente ecocayo esetyenziswayo kumasango lawo ukulungiselela nawuphi na umsebenzi owenziwayo ayinakuba yinxalenye yoxubo okanye yoqiniso esisigxina kwinkqubo leyo.
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
457 Imvume yokukhupha amanzi amdaka asuka kwimizi mveliso 3. (1) Nawuphi na umntu onqwenela ukwakha, ukubangela ulwakhiwo lwesakhiwo esenzelwe ukuba sisetyenziselwe ezorhwebo, kufuneka, ngokubhaliweyo, afake isicelo
(a) sokuphunyezwa kweplani yolwakhiwo ngokwecandelo 4 loMthetho ongeMigaqo neMigangatho yoLwakhiwo onguNomb.103 wango 1977; kwakunye
(b) nesokufumana imvume yokukhuphela amanzi amdaka asuka kwimizi mveliso kumjelo ophantsi komhlaba ohambisa amanzi amdaka okanye kuyo nayiphi na inkqubo yokuhambisa amanzi amdaka kwifomu elungiselelwe oko siSixeko.
(2) Nawuphi na umntu ofumana isakhiwo ukuba asisebenzise njengendawo yezorhwebo, kufuneka, ngokubhaliweyo, afake isicelo sokufumana imvume yokukhuphela amanzi amdaka avela kwimizi mveliso kumjelo ophantsi komhlaba ohambisa amanzi amdaka okanye kuyo nayiphi na inkqubo yokuhambisa amanzi amdaka kwifomu elungiselelwe oko sisiXeko.
(3) IiXeko
a) sisenokunika imvume yokukhuphela amanzi amdaka avela kwimizi mveliso kumjelo ophantsi komhlaba ohambisa amanzi amdaka ukuba umthamo nesimo somjelo lowo sikulingene oko kwaye sikulungele ukuhambisa amanzi amdaka, ukuwasebenza ngokufanelekileyo nokuwalahla ngokufanelekileyo;
b) sisenokumisela imiqathango ekufuneka ithotyelwe ngaphambi kokuba kunikwe imvume yokukhuphela amanzi amdaka kumjelo ophantsi komhlaba ohambisa amanzi amdaka;
c) sisenokucutha amaxesha apho abanini propati banothi bakhuphele amanzi amdaka avela kwimizi mveliso kumjelo ophantsi komhlaba ohambisa amanzi amdaka.
(4) Ngaphandle kwalapho kunikwe imvume khona sisiXeko, imvume leyo isenokumisa imiqathango ethile, ethi akukho mntu
(a) unokunyusa okanye aguqule umyinge, uhlobo, okuqulethweyo okanye okwenza nawaphi na amanzi amdaka avela kwimizi mveliso akhutshelwa kumjelo ophantsi komhlaba ohambisa amanzi amdaka; okanye (b) unokwaphula okanye avumele ukwaphulwa kwawo nawuphi na umqathango omiswe sisiXeko xa bekunikwa imvume ebhaliweyo yokukhuphela amanzi amdaka avela kwimizi mveliso.
Reproduced by Sabinet Online in terms of Government Printer s Copyright Authority No. 10507 dated 02 February 1998
458 Provinsie Wes-Kaap: Provinsiale Koerant 7227 7 Februarie 2014
(5) IBhunga, ngesaziso esibhaliweyo kumnini propati, lisenokuqwalasela ngokutsha, lenze izihlomelo, lenze uhlengahlengiso okanye lirhoxise nayiphi na imvume enikiweyo okanye nawuphi na umqathango omisiweyo ngokukhutshelwa kwawo onke, okanye inxalenye yamanzi amdaka avela kwimizi mveliso kumjelo ophantsi komhlaba ohambisa amanzi amdaka. Ukukhuselwa kwemijelo ephantsi komhlaba ehambisa amanzi amdaka kamasipala 4. (1) Ngaphandle kwemvume yeBhunga nemiqathango emisiweyo, akukho mntu
(a) unokwakha okanye amise nasiphi na isakhiwo, isimiso okanye into ngaphezu okanye kwindawo enjalo okanye ngendlela ephazamisana okanye ebeka ebungozini umjelo ophantsi komhlaba ohambisa amanzi amdaka kamasipala;
(b) unokuvunduza, avule okanye asuse umhlaba ngaphezulu, ecaleni, ngaphantsi okanye kufutshane kwawo nawuphi na umjelo ophantsi kwamanzi ohambisa amanzi amdaka kamasipala;
(d) unokuvula nawuphi na umjelo ophantsi komhlaba ohambisa amanzi amdaka kamasipala, okanye onokuthintela okanye ajikele kwelinye icala umjelo ophantsi komhlaba ohambisa amanzi amdaka;
(e) unokukhuphela, unokuvumela ukungena okanye ukufaka kuwo nawuphi na umjelo ophantsi komhlaba ohambisa amanzi amdaka kamasipala
(i) nawaphi na amanzi esiphango; (ii) nawuphi na umphunga okanye nayiphi na into engamanzi ngaphandle kwamanzi amdaka asuka kwindawo yokuhlala, anobushushu obungaphezulu kwama 40 C okanye nayiphi na into engamanzi ene pH engaphantsi kwefayifu koma fayifu engaphezulu kweshumi elinesibini; (iii) nayiphi na ipetula, i oyile, iigrisi, amafutha okanye iyeza lokubulala izitshabalalisi, izinambuzane okanye iipeyinti; (iv) nayiphi na into elahliweyo okanye inkunkuma esuka nakowuphi na umzi
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
mveliso, urhwebo, ulwenziwo okanye ukusetyenzwa kwemichiza, okanye nayiphi na inkunkuma yezonyango; (v)
nayiphi na igesi okanye nayiphi na into equlathe igesi, okanye enokudala ugqabhuko dubulo, ityhefu okanye enokutsha okanye enomphunga woko, okanye ene Abel's open cup flashpoint eneqondo elingaphantsi kwama 60 C okanye equlathe isinyibilikisi esivuthayo okanye isinyibilikisi esingenakuxutywa namanzi, okanye esinokuthi sona ngokunokwaso okanye ngokudityaniswa nayo nayiphi na enye into
(aa) (bb)
(cc)
(f) unokukhuphela nayiphi na into ngaphandle kwamanzi amdaka avela kwimizi mveliso kwinkqubo yohanjiso lwamanzi amdaka yabucala; kwaye
(g) unokuthi kwimeko apho kufakwe inkqubo yohanjiso lwamanzi amdaka avela kwimizi mveliso yabucala eyahlukileyo, akhuphele amanzi amdaka avela kwimizi mveliso kuwo nawuphi na umjelo ophantsi komhlaba ohambisa amanzi amdaka. (2) Ukuba nabani na uthe waphula icandelwana (1), isiXeko sinokwazisa ze siyalele lowo unoxanduva ukuba athi, ngexesha elimisiweyo
(a) adilize, aguqule okanye asebenze ngaso nasiphi na isakhiwo, isimiso okanye enye into eyakhiweyo, emisiweyo okanye ebekiweyo;
459 Reproduced by Sabinet Online in terms of Government Printer s Copyright Authority No. 10507 dated 02 February 1998
460 Provinsie Wes-Kaap: Provinsiale Koerant 7227

7 Februarie 2014 (c ) alungise nawuphi na umonakalo; (d ) asuse nayiphi na into ekhutshelwe, eyekwe yangena okanye yafakwa kumjelo ophantsi komhlaba ohambisa amanzi amdaka okanye kwidreyini yoluntu; ze
(3) Ukuba umntu uthe wasilela ukuthobela umyalelo awukhutshelwe ngokwecandelwana
(a) nawuphi na umjelo ophantsi komhlaba ohambisa amanzi amdaka okanye nawuphi na umsebenzi okanye umhlaba odibene nawo nawuphi nanomjelo ophantsi komhlaba ohambisa amanzi amdaka; okanye
(b) ukuhanjiswa, ukusetyenzwa, ukucocwa kwakunye nokulahlwa okanye nokusetyenziswa ngokutsha kwamanzi amdaka. (5) Ngokuthathela ingqalelo icandelwana (4), iBhunga lisenokufuna ukuba umnini propati enze amalungiselelo afanelekileyo
(a) okhuseleko lokulahlwa kwamanzi amdaka akumasango omnini masango lowo;
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
(b) ngeendleko zabanini masango bonke beepropati ezingafuduswayo abafumana inkonzo kumjelo ophantsi komhlaba ohambisa amanzi amdaka wabucala odityanelweyo; kwaye
7 Februarie 2014 Amagunya amagosa agunyazisiweyo 6. (1) Igosa eligunyazisiweyo, lisenokuthi ngawo onke amaxesha afanelekileyo, emva kokuzazisa, lingene nakwawaphi na amasango ngezizathu
(a) zokwenza uphando malunga nomgangatho wokuhanjiswa kwamanzi amdaka;
(b) zokwenza nawuphi na umsebenzi okanye uxanduva lwesiXeko ngokomthetho kamasipala; okanye
(c) zokufumanisa ukuba ingaba oko kumiswa ngulo mthetho kamasipala kuyathotyelwa na. (2) Ngokwecandelo 11(4), igosa eligunyazisiweyo lisenokukhuphela isaziso sothotyelo mthetho nabani na owaphula izimiso zalo Mthetho kaMasipala kwaye lisenokufuna ukuba kufakwe isicwangciso sokuthintela ukuphinda kweso senzo solwaphulo mthetho esinamaxesha amisiweyo. (3) Igosa eligunyazisiweyo kufuneka lithathe onke amanyathelo afanelekileyo ukuthintela nawuphi na umonakalo kuloo propati okanye kuloo masango xa lisenza nawuphi na umsebenzi okanye naluphi na uxanduva elingokwalo Mthetho kaMasipala. (4) IsiXeko asisayi kuthatha xanduva lwawo nawuphi na umonakalo owenziwe kuyo nayiphi na ipropati okanye amasango ligosa elingagunyaziswanga xa belisenza nawuphi na umsebenzi okanye naluphi na uxanduva ngokomthetho kamasipala. (5) Ngokwesahluko 2 soMthetho ongoMgaqo woLwaphulo mthetho onguNomb.51 wango 1977), isiXeko sisenokuthimba nasiphi na isithuthi somvelisi nkunkuma xa kukho isidingo sokufumanisa ukuba isithuthi eso sisetyenziselwa ulahlo olungekho mthethweni lwayo nayiphi na inkunkuma. UHanjiso noLahlo lwamanzi amdaka okanye lwamanzi amdaka avela kwimizi mveliso 7. (1) Apho kungekho mjelo ophantsi komhlaba ohambisa amanzi amdaka kamasipala ukuhambisa amanzi amdaka, akukho mntu unokulahla amanzi amdaka ngaphandle kokuba (a) igosa eligunyazisiweyo liyiphumezile indlela yohanjiso ze lamisa nemigaqo yokwenza oko eliyibona ifanelekile kuhanjiso lwaloo manzi amdaka;
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227 (b)

(c)
463 umvelisi nkunkuma uthatha amanyathelo afanelekileyo nemigqaliselo yothintelo lokukratyazeka, lokuvuza okanye lokuphuma kwaloo manzi amdaka okanye okuqulethe wona kuyo nayiphi na ikhonteyina ngethuba ehanjiswa; kwaye loo manzi amdaka alahlwa kwindawo yosetyenzo lwenkunkuma okanye kwindawo yokulahla ephunyezwe sisiXeko.
(2) Umntu onoxanduva lwendawo yolahlo lwenkunkuma ephunyeziweyo njengoko kuchaziwe kwicandelwana (1), kufuneka anike umvelisi nkunkuma leyo ilahlwayo nesiXeko isiqinisekiso esibhaliweyo sokwamkelwa kokulahlwa kwamanzi amdaka nento echatshazelwe ngawo; kwaye (3) Umvelisi wenkunkuma kufuneka, isithuba esingangonyaka ubuncinane emva komhla wolahlo lwaloo manzi amdaka nento echatshazelwe ngawo
(a) agcine isiqinisekiso esibhaliweyo sokwamkelwa kokulahlwa kwamanzi amdaka nento echatshazelwe ngawo; kwaye
(b) xa kuthe kwacelwa njalo, enze ukuba eso siqinisekiso sibhaliweyo solwamkelo sibe nokuhlolwa ligosa eligunyazisiweyo. Ukwamkelwa kwamanzi amdaka aziswa ngesithuthi sendlela 8. (1) Akukho mntu unokuthi, esebenzisa esithuthi sendlela, azise inkunkuma ukuba ikhutshelwe kwindawo yosetyenzo lwenkunkuma okanye kwindawo yokulahla yesiXeko, ngaphandle kokuba unemvume ebhaliweyo ayinikwe ligosa eligunyazisiweyo lesiXeko.
(2) Imvume ebhaliweyo yegosa eligunyazisiweyo isenokuba nemiqathango eyongeziweyo yokwamkelwa kwamanzi amdaka asiwa ukuba alahlwe kwindawo yosetyenzo lwenkunkuma okanye kwindayo yolahlo yesiXeko.
(3) Igosa eligunyazisiweyo kufuneka, ngokwamaxabiso amisiweyo, lihlole ze lisebenzise loo maxabiso kulo naluphi na ulahlo lwamanzi amdaka aziswe kuyo nayiphi na indawo yosetyenzo lwenkunkuma okanye yolahlo nkunkuma yesiXeko.
(4) Umvelisi nkunkuma (a)
wenza amalungiselelo amaxesha okusiwa kwamanzi amdaka ukuba alahlwe kwangaphambi kokuhanjiswa kwawo ngesithuthi sendlela; kwaye (b)
Reproduced by Sabinet Online in terms of Government Printer s Copyright Authority No. 10507 dated 02 February 1998
464 Provinsie Wes-Kaap: Provinsiale Koerant 7227 7 Februarie 2014
(i) makanike uhlobo nokuquluthwe kumanzi amdaka lawo; kwaye (ii) makaqinisekise ukuba amanzi amdaka lawo aza kulahlwa njengoko kumiselwe ngulo mthetho kamasipala. (5) Igosa eligunyazisiweyo lisenokuthi, emva kokusa isaziso sothotyelo mthetho, lirhoxise nayiphi na imvume ebhaliweyo yokukhutshwa kwamanzi amdaka asiwe ngokweli candela ukuba lowo unikwe imvume
(a) waphule lo mthetho kamasipala okanye nawuphi na umqathango onikwe ngokwayo nayiphi na imvume enikwe loo mntu;
(b) usilele ekuqinisekiseni ukuba amanzi amdaka ahanjiswayo angokwemiqathango emiswa kulo mthetho kamasipala, apho ingena khona, okanye ekwimvume ebhaliweyo;
(c) usilele ukuthobela nasiphi na isaziso asinikwe ligosa eligunyazisiweyo , okanye
(d) usilele ukuhlawula amaxabiso ahloliweyo ngokuphathelele kuwo nawaphi na amanzi amdaka asiwa kwindawo yosetyenzo lwenkunkuma okanye kwindawo yolahlo yesiXeko. Inkunkuma ekukutya eveliswa ngooomatshini nezinye izinto ezilahlwayo 9. IsiXeko sisenokuthi ngesaziso esibhaliweyo, sifune ukuba umnini masango nawaphi na anecandelo lenkunkuma ekukudla elahlwayo okanye anesicoli nkunkuma ekukudla, ngexesha elimisiweyo, asuse, alungise okanye afakele ngokutsha elo candelo okanye eso sicoli ukuba elo candela okanye eso sicoli asisebenzi ngendlela efanelekileyo okanye siphazamisana nokusebenza komjelo ophantsi komhlaba ohambisa amanzi amdaka kamasipala. Intlawulo ephathelele kumanzi amdaka avela kwimizi mveliso 10. Nawuphi na umntu onikwe isaziso sokukhupha, okanye imvume yokukhuphela amanzi amdaka avela kwimizi mveliso kumjelo ophantsi komhlaba ohambisa amanzi amdaka kamasipala, kufuneka ahlawule kwisiXeko, ixabiso elibalwa ngokweShedyuli 1 yalo mthetho kamasipala noMthetho kaMasipala wamaXabiso wesiXeko.
Reproduced by Sabinet Online in terms of Government Printer s Copyright Authority No. 10507 dated 02 February 1998
7 February 2014 Province of the Western Cape: Provincial Gazette 7227
465 Isaziso sothotyelo mthetho 11. (1) IsiXeko sisenokukhuphela isaziso sothotyelo mthetho nabani na owenza okunxamnye nalo Mthetho kaMasipala. (2) Isaziso sothotyelo mthetho sithathwa njengesikhutshwe ngendlela efanelekileyo xa loo mntu
(a) sisiwe kuye ngqo ubuso ngobuso;
(b) sishiywe kwindawo ahlala kuyo okanye xa sishiywe kumntu ongaphezulu kweminyaka eli 16 ubudala kwindawo asebenza kuyo kweli leRiphabliki yoMzantsi Afrika;
(c) esiposelwe ngeposi ebhalisiweyo okanye eqinisekisiweyo kwidilesi yakhe yokugqibela eyaziwayo okanye kwidilesi yasemsebenzini kwiRiphabliki ze kwakho isaziso sokuposwa kwaso;
(d) sinikwe i arhente yakhe okanye ummeli wakhe kwiRiphabliki ngendlela echazwe kumhlathi (a), (b) okanye (c), ukuba idilesi yakhe kwiRiphabliki ayaziwa; okanye
(e) sifakwe kwindawo ebonakalayo kumasango angafudusekiyo, ukuba ikhona, efanelekileyo, ukuba idilesi yakhe neye arhente yakhe kwiRiphabliki azaziwa. (3) Xa isaziso sothotyelo mthetho, njengoko sele kuchaziwe, sigunyazisiwe okanye kufuneka sinikwe umntu othile ngenxa yokuba engumnini masango, akukho mfuneko yokuba ade achazwe ngegama, kodwa kufuneka kube kanti kwanele oko kumchaza njengomnini masango angenakufuduswa, ngokwemeko leyo. (4) Isaziso sothotyelo mthetho kufuneka
(a) sichaze oko kwaphulweyo emthethweni; (b) sichaze ixesha emakulungiswe ngalo oko koniweyo; kwaye (c) sazise loo mntu ukuba isiXeko, emva kokuba lidlule ixesha elimiselweyo kwisaziso, sisenokuwulungisa ngokwaso loo manakalo ngeendleko zaloo mntu. (5) Naziphi na iindleko zesiXeko zokulungisa umonakalo odalwe lulwaphulo mthetho njengoko kuchaziwe kwicandelwana (4) zisenokubuyiselwa ngeNkqubo yeMithetho kaMasipala yoQokelelo lweZikweliti yesiXeko.
Reproduced by Sabinet Online in terms of Government Printer s Copyright Authority No. 10507 dated 02 February 1998
466 Provinsie Wes-Kaap: Provinsiale Koerant 7227 7 Februarie 2014
Ulwaphulo mthetho nezohlwayo 12. (1) Nabani na
(a) owaphula nawuphi na umqathango walo mthetho kamasipala okanye osilelayo ukuthobela nawuphi na umqathango omiselwe ngokwemiqathango yalo mthetho;
(b) owenza intsongelo, oxhathisayo, ophazamisa okanye oma endleleni yalo naliphi na igosa eligunyazisiweyo xa lisenza umsebenzi walo ngokwemiqathango yalo mthetho kamasipala; okanye
(c) onika ngabom ulwazi olunganyanisekanga okanye olulahlekisayo kwigosa eligunazisiweyo kwindawo yokulahla inkunkuma okanye kuyo nayiphi na indawo yoluntu engagunyaziselwanga ukwamkela inkunkuma; (d) olahla inkunkuma kwiziko okanye nakuyiphina indawo yabucala okanye indawo yoluntu apho engagunyaziswanga ukuba yamkele loo nkunkuma; wenza ulwaphulo mthetho yaye uya kujamelana nokudliwa umrhumo wemali okanye, xa efunyenwe enetyala, nokugwetywa ukuthothoza entolongweni iinyanga ezingadlulanga kuma 12, okanye zozibini, umdliwo wemali nokuthothoza entolongweni. (2) Ngaphezu kwezohlwayo ezimiselwe kulo mthetho kamasipala, umntu owenza ulwaphulo mthetho oluchazwe kwicandelwana (a) ukuya kwicandelwana (d) uya kuba noxanduva lokuhlawula namalini na isiXeko esiya kuthi siyihlole ze siyimise njengeendleko zeso senzo, kubandakanya neendleko zezendalo nokuyingqongileyo iBhunga elinokuthi lijamelane nazo nangokweShedyuli yoko. Uguzulo mithetho kamasipala 13. UMthetho kaMasipala oPhathelele kuManzi aMdaka neMijelo eHambisa aManzi aMdaka aVela kwiMizi mveliso, 2006 (PG 6378; LA18367), uyaguzulwa. Isihloko esifutshane 14. Lo mthetho kamasipala ubizwa ngokuba nguMthetho kaMasipala oPhathelele kuManzi aMdaka neMijelo eHambisa aManzi aMdaka aVela kwiMizi mveliso wesiXeko seKapa wango 2013.
26 Provinsie Wes-Kaap: Provinsiale Koerant
6041 30 Junie 2003
NOTICE BY LOCAL AUTHORITY ISIXEKO SASEKAPA: UMTHETHO KA MASIPALA WEZEMPILO KOKUSINGQONGILEYO INKCAZELO Ngokwalo mthetho, ngaphandle kokuba umxholo ubonisa enye into: Indawo eqheshisa ngendawo yokuhlala (Accommodation establishment) ichaza okokuba, nayiphina indawo eqhuba ushishino lokuqheshisa ngendawo yokuhlala, libe nesidlo esinye okanye ngaphezulu okanye lingabinaso kwaphela, kananjalo lube ushishino olo luqhutyelwa inzuzo okanye ingeniso, nangona kunjalo ayibandakanyi iindawo ezibhaliswe ngokwasemthethweni, njengeehotele okanye ezibhaliswe phantsi kwawo nawuphina umthetho onxulumene nobhaliso olu loluhlobo okanye eziqheshisa ngendawo yokuhlala linike isidlo esinye nangaphezulu ngemini, ize ibe nebhedi ezimalunga nesihlanu ezinokuqeshwa, okanye ise nokungabinaso isidlo esinikayo kwaphela, ize ibe namagumbi amalunga nesithathu ekunokuthi kuqeshiswe ngawo, okanye kukho iinjongo zokuqeshisa ngawo.
I-Arhente Agent ichaza umntu oqheshelwe umsebenzi wokujongana nqo okanye jikelele, nemicimbi yomnye; Isilwanyana sichaza ihashe, ihashe elincinane, imeyile, idonki, iinkomo, ihagu, iigusha, iinkamela, izilwanyana ezi rhubuluzayo, izilwanyana zemveli kunye nezinye izilwanyana zasendle nezingaqhelekanga, kodwa ayizibandakanyi izinja kunye nekati ezigcinwe njenge zilwanyana zase khaya; Ibhoda kuchazwa nawuphi na umntu oqheshiselwa indawo yokuhlala okanye zombini, indawo yokuhlala kunye nokutya, ngumnikazi wendawo leyo, kwindawo eqeshisa ngendawo yokuhlala, eyiqeshisela inzuzo okanye imbuyekezo; Umzimba wesilwanyana esixheliweyo intsalela yaso nasiphi na isilwanyana okanye inkukhu; Indawo ehlalisa ikati Ichaza nayiphina indawo apho ikati zifuywa okanye zihlala khona; Indawo yokugcina abantwana ichaza nasiphi na isakhiwo okanye indawo egcinelwe okanye esetyenziselwa, okwethutyana okanye ngamaxesha athile, ukugcina abantwana abangaphantsi kweminyaka eli-18 ubudala, bengekho abazali babo, nokuba oko kwenzelwa inzuzo/ingeniso okanye nantoni na, kodwa ayibandakanyi nasiphi na isikolo esinendawo yokuhlala abantwana abafundayo, ihostele yesikolo okanye nayiphi na indawo egcinwe okanye esetyenziselwa ikakhulu ukufundisa okanye ukuqeqesha abantwana kananjalo ephantsi kolawulo okanye ithe yabhaliswa ngokusemthethweni okanye yaphunyenzwa nguRhulumente; Isifo esosulelayo ichaza nasiphi na isifo esinokuthi sosulele omnye umntu, nqo okanye ngenye indlela, sisuka kumntu ogula siso okanye umntu ongumthwali waso/osisasazayo; Indleko ichaza ixabiso elimiselwe ngumsebenzi oqeshwe liBhunga onikwe igunya lokwenza oko; IBhunga Kuchazwa iBhunga leSixeko saseKapa okanye umqeshwa waso, uCeba, ikomiti okanye I-Arhente o(e)nikwe igunya loko.
Umvelisi kuchazwa umntu ovelisa/odala inkunkuma yamayeza/izinto zonyango lwezigulo; Umntu owenza inwele okanye ozichebayo kuchazwa umntu wendalo oqhuba ishishini lokucheba, sheva, hlamba, ukolula, ukuphotha okanye ukunyanga okanye ukususa iinwele zabantu okanye indevu okanye ukunika unyango lobuhle konke oko ekwenzela inzuzo okanye ingeniso; Inkathazo empilweni oku kuchaza nasiphi na isenzo, imeko, indawo okanye into ethi, ngenxa yomjelo ohambisa amanzi amdaka, umphunga, ukungcola okuvela kwimveliso yekhemikhali, amavumba amabi, ingxolo,ukushukukuma, ukusasaza imitha, inkunkuma, imveliso eyinkunkuma, ukungcola, ikhemikhali okanye izinto zamachiza ezinto eziphilayo, ukusulelwa ngeentsholongwane, izilwanyana ezikhathazayo ezinjenge ncukuthu neentakumba, uhlaza, ingxinano, ukungabikho komgangatho onguwo wempilo jikelele, ukungabikho komoya ongenayo, ukukhanya, uhlobo loyilo lwesakhiwo, imeko okanye ngenxa yawo nawuphina unobangela okanye inkqubo nokuba injani, ithi/zithi, ngokwembono zoMlawuli: weNkonzo zeMpilo okanye umsebenzi weBhunga onegunya lalo msebenzi, bonakale ngathi zingadala umenzakalo okanye ingozi kwimpilo okanye ezimbi, kubandakanywa, ngokungaphandle kokuchaphazela kobu banzi kwezi meko zikhankanywe ngaphambili, naliphi na ijelo/iziko lokugcina, ukuhambisa izinto okanye indlela yokuphatha amanzi anokuthi asetyenziswe ngabantu bewasebenzisela ikhaya okanye ukutya, kubandakanywa amanzi alolu hlobo ngokwawo, angcolileyo/angasulungekanga okanye amdaka; Kennel kuchazwa nayiphi na indawo eshishini layo ikukufuya, ukuqeqesha okanye ukuqeshisa ngendawo yokuhlala izinja kwaye kubandakanywa indawo yokuhlalisa izinja nokuba siqhutywa nguRhulumente okanye ngubani na; Iphepha-mvume lokugula lichaza iphepha-mvume eliqinisekisa ukugula elithe lasayinwa/latyikitywa ngugqirha.
Ugqirha kuchazwa umntu obhaliswe ngokusemthethweni phantsi komthetho onxulumene nokubhaliswa ngokusemthethweni kwabantu njengoogqirha; Inkunkuma yonyango ibandakanya
(1) nayiphi na inkunkuma, nokuba inazo okanye ayinazo na iintsholongwane, evela kunyango ngamayeza, unyango ngotyando, unyango lwezilwanyana okanye inkqubo yaselabhoratri enxulumene nabantu nezilwanyana enjengegazi, amanzi aphuma emzimbeni, izihlunu, amalungu omzimba, indawo ezithile zomzimba, amazinyo akhutshiweyo, izidumbu (ngokungaphandle kwezidumbu ekukho injongo zokuzingcwaba ngoko Mthetho wama-51 ka1992, ngokoMthetho wokubhaliswa ngokusemthethweni kwabantu abazalwayo kunye nabafayo);
(2) izixhobo ezisetyenzisiweyo kunyango lwamayeza kunye naziphi na izinto zonyango lwamayeza ezingathi okanye enokuthi ngokufanelekileyo ibe inganako ukubangela okanye ukusasaza isifookanye ukubanga okanye ukusasaza ukosuleleka yintsholongwane, ezi zizinto ezinje ngamalaphu asetyenziswe kunyango ngotyando, amalaphu okosula amanxeba, izingxobo zegazi, ubumdaka obusuka kwilabhoratri, imibhojana yokuqokelela igazi, ingxowa zokukhongozela amanzi/ukungcola okuphuma emathunjini kunye nasesinyini, izikhuseli-zandla, izingxobo zedrip, amajelo okufaka amanzi emzimbeni kunye namakhunana okucinezela ulwimi xa kuxilongwa.
(3) Izinto ezibukhali ezimdaka kunye nezo zingekasetyenziswa, kubandakanywa nezinto ezisetyenziswa kumaziko anika unyango ezinokuthi zisike okanye zihlabe okanye zincuntse, ezinje ngeenaliti, izarinji, ibhleyidi, kunye namacwecwe eglasi asetyenziselwa ukuvavanya unobangela wesifo;
30 June 2003 Province of Western Cape: Provincial Gazette
6041 27 (4) Imveliso yamayeza aphelelwe lixesha okanye athe onakala okanye athe agcinwa ngendlela engeyiyo okanye angasafunekiyo anje ngamayeza asetyenziselwa ukugonya abantu kunye nezilwanyana, amayeza kunye namachiza;
(1) Nawuphi na umntu onguyena mhlali kwezo zakhiwo
(2) Nawuphi na umntu onelungelo elisemthethweni lokuhlala kwezo zakhiwo
(3) Okanye, nawuphi na umntu ophetheyo okanye olawulayo kwezo zakhiwo kwaye kuquka neArhente yakhe nawuphi na umntu ololu hlobo xa yena engekho apha eMzantsi Afrika okanye ingaziwa indawo akuyo.
Imbi kuchaza imeko yobume bezinto enobungozu kwezempilo okanye enokuba neziphumo ezinokuba yingozi kwezempilo..
Ukuxinana kuchaza
(a) Indawo yokuhlala abantu apho abantu abangaphezulu kwe 12 basebenzisa indlu yangasese enye kuphela kunye/okanye
(b) Ukuhlala kumagumbi ahlalekayo (lawo ingamagumbi kwindawo yokuhlala, ngokungaphandle kwamakhitshi, indlu zokuhlambela kunye nelungelo lezindlu zangasese) alungiselelwe ukuba kulalwe kuwo apho abantu abahlala kuwo bengaphezulu komntu omnye (1) omdala kwindawo nganye ezi 4 m2, kunye/okanye umntwana omnye ongaphantsi kweminyaka eli-10 kwindawo ezi-2 m2.
Umnikazi kuquka
(a) Umntu okanye abantu abayakuthi amaxesha ngamaxesha banikwe ilungelo elisemthethweni layo nayiphi na ipropati engashenxiyo
(b) Kuyo nayiphi na imeko apho eso sakhiwo sithe sabhaliswa ngokusemthethweni njengesiqeshisayo, kumqheshi weso sakhiwo
(c) Kwiimeko apho umntu ilungelo elisemthethweni letayiltile leso sakhiwo ilelakhe, athe watshona ngokwasezimalini, okanye wasweleka okanye wagula ngengqondo okanye ilifa lakhe lithe labelwa abantu ebenamatyala kubo, umntu lowo onikwe ulawulo lweso sakhiwo njengompathiswa (trustee) waso, umabi welifa, umgcini we maziyam/galary yobugcisa okanye umntu ochongiweyo wokugcina isakhiwo okanye umlawuli.
(d) Kwimeko apho umnikazi, njengoko kuchaziwe ngentla, engekhoyo, iarhente okanye umntu ekuhlawulwa kuye irente yeso sakhiwo kuthethwa ngaso
(e) Kuyo nayiphi na imeko apho umhlaba abahlala kuwo kukho inzuzo abayifumanayo phantsi kwemo yokuba ingumhlaba obekelwe amajelo okunikeza iinkonzo okanye ilungelo elifana nelo, loo mntu uhlala apho iphepha-mvume lichaza ilungelo elibhaliweyo elikhutshwe liBhunga ngokwalo mmiselo kaMasipala.
Umntu kuquka nalo naliphi na ibakala likarhulumente; umntu ngokwendalo nangokwase zincwadini zomthetho Udidi lweenkukhu kuchazwa nayiphi na inkukhu, irhanisi, inciniba, idada ihobe, ikarikuni, impangele, ipikoko kunye/okanye imazi yayo okanye intaka noba yeyasekhaya okanye yeyasendle na.
Imhlaba nezakhiwo kuchazwa nasiphi na isakhiwo, intente okanye nayiphi na into emileyo, kunye nomhlaba esime kuwo eso sakhiwo kunye nomhlaba omelene nawo osetyenziswa ngokunxulumene nalowo kwakunye nawuphi na umhlaba ongenazakhiwo okanye intente kwaye kuquka kunye nenqwelo-mafutha, izithuthi, inqanawa okanye isikhephe.
Umnikazi ngokubhekiselele kwindawo eqeshisa ngendawo yokuhlala, kuthethwa ngomntu wendalo onelungelo lokuqhuba okanye onikwe igunya lokuqhuba ishishini lokuqeshisa ngendawo yokuhlala okanye indawo yokuhlala nokutya ngokudibeneyo, loo nto eyenzela inzuzo okanye ingeniso kwaye kuquka umnikazi walo ndawo kuthethwa ngayo; into emileyo emhlabeni kuchazwa nantoni na engagungqiyo, ishedi, indlu yehagu, ubuhlanti, indlu yentaka, idlelo elincinane lamahashe, indawo enesigqumathelo, izindlu zeenkukhu, indawo evalekileyo, indawo yokubaleka iinkukhu, indawo ephantsi kophahla okanye isakhiwo esisetyenziselwa ukugcina izinto, indlu yokuhlala okanye yokuvalela izilwanyana kunye neenkukhu; Isinqumamisi-gazi sithetha into esetyenziswayo ukunqumamisa igazi Urhwebo ngokwenjongo zalo mthetho kamasipala kuchaza kuphela ezi zinto zilandelayo: indawo eziqeshisa ngendawo yokuhlala, ushishino ngokulungisa nokucheba inwele, ukwenza imivambo (tattooing) kunye nokugqobhoza imizimba yabantu kunye nendawo zokugcina abantwana.
Umthuthi kuchazwa nawuphi na umntu osusa inkunkuma yonyango ngamayeza kwizakhiwo kwindawo eveliswa kuzo okanye lowo uthutha loonkunkuma yonyango ngamayeza okanye ozenza zombini.
Izilwanyana ezinenkathazo kuchaza indawo ezaliswe zizilwanyana ezikhathazayo ezibandakanya kodwa kungaphelelanga kwintwala, intakumba kunye naziphi na izinambuzane ezinokugcwala emntwini okanye ziphile ngokutya igazi lomntu. 28 Provinsie Wes-Kaap: Provinsiale Koerant 6041 30 Junie 2003
ICANDELO 1 UKUTHINTELWA NOKUPHELISWA KWEZINTO EZIYINKATHATHAZO KWEZEMPILO 1.
Akukho mnikazi okanye mntu ohlala kuyo nayiphina ivenkile okanye umhlaba nesakhiwo soshishino, oyakuthi asebenzise, abangele okanye avume okokuba sisetyenziswe, eso sakhiwo soshishino nomhlaba esime kuwo okanye loo venkile, umhlaba ongasetyenziswayo okanye isahlulo esithile sawo, ovulelekileyo kuluntu, sisetyenziselwe ukugcina ,ukufumba okanye ukubeka naluphina uhlobo lwezinto ezindala, ezingafunwayo, inkunkuma, ibhokisi zamaplanga, amakhamba ekhadibhodi, itoti okanye naziphina izinto ezi loluhlobo, ngendlela enokuthi ibe nokubangela inkathazo zempilo.
2. Nokuba igatya lawo nawuphi na omnye ummiselo kaMasipala okanye wesizwe lithetha ntoni akukho mntu uya:
(1) kuyeka nasiphi na isiza okokuba sene ngamatyholo, lukhula okanye yingca okanye olunye uhlaza ngokungaphandle kwemithi, imithana kunye nengca elinyiweyo, kwene kangakuba ngokwembono zeBhunga, kubonakale okokuba ingade isetyenziswe njengendawo yokuhlala oogobityholo, izilwanyana zasendle okanye izilwanyana eziyinkathazo okanye zibange inkxalabo kwezempilo yoluntu okanye ukhuseleko lalo naliphi na ilungu lasekuhlaleni.
(2) Kwenza imposiso yokugcina umjelo ophantsi komhlaba ohambisa amanzi elindle, imibhobho yamanzi, imijelo yamanzi amdaka, imibhobho yamanzi kwindlu yangasese kunye naleyo yokuhlambela nazo zonke izinto ezinxulumene nococeko eziyinxalenye yesakhiwo okanye into efakelweyo/ncanyathiselweyo nokuba kukwesiphi na isakhiwo okanye nayiphi na into emileyo emhlabeni ekwimeko elungileyo neyamkelekileyo.
(3) Kugalela, kugcina, kwenza okanye avume kugalelwe okanye kugcinwe nawuphi na umphutha othuthwa ebusuku, nakwesiphi na isikhawo kunye nomhlaba esime kuwo, ngokungaphandle kwendawo yococeko olu lulo ephunyenzwe liBhunga.
(4) Kugcina, abangele okanye angcungcuthekise khonukuze kugcinwe kuzo naziphi na izakhiwo nomhlaba ezime kuwo naziphi na izinto eziya kuthoba/kumisa kwimeko engamkelekanga ucoceko olulolo hlobo okanye kwimeko ethi ibangele okokuba oko kube yinkathazo kwezempilo.
(5) Kuthwala, ahambise okanye avume ukuba kuthwalwe okanye uhanjiswe, ngokunqumla okanye kunqunyulwe nakwesiphi na isitalato okanye indawo kawonke-wonke, naziphi na izinto ezingamkelekanga okanye into, izinto ezingamanzi okanye eziqinileyo, ezinto eziyinkathazo okanye ezinokuthi zibe yinkathazo kwezempilo, ngaphandle kokuba nayiphi na loo nto ingamkelekanga okanye, igqunywe ngesigqumathelo esifanelekileyo ukuthintela ukudaleka kwenkathazo kwezempilo.
(6) Kudala okanye avumele nawuphi na umsinga, idanyana, umsele, igatara, umfula, isihlambelo, ibhafu, itanki, amanzi endlu yangasese, indlu ephandle yangasese okanye indawo yokuchama, ekuyo nawuphi na umhlaba okanye isakhiwo esisesakhe okanye ahlala kuso okanye esiphantsi kolawulo lwakhe, okokuba inuke ngendlela engathethekiyo okanye ide ibe kwimeko okanye ime okanye yakhiwe ngendlela eyakuba yinkanthazo kwezempilo.
(7) Kudala okanye avumele nantoni na eyonyanyekayo okanye amanzi angcolisekileyo okanye nawaphi na amanzi awonyanyekayo okanye izinto ezingamkelekanga okokuba zibaleke okanye zinkcenkceze, zisuka nakwesiphi na isakhiwo kunye nomhlaba esime kuwo ziye kwezomnye umntu okanye kwezo zihlala omnye umntu, nokuba zisetyenziselwa ukurhweba, ukushishina, ukuvelisa, ukuhlala okanye ezinye izinto, kananjalo ziye nakowuphi na umhlaba, zingene nakowuphi na umbhobho wamanzi, umlambo okanye kumjelokazi.
(8) Kwenza, abangele okanye avume kwenziwe nasiphi na isenzo esinokuthi singcolise nawaphi na amanzi, abanelungelo lokuwasebenzisa okanye lokuba ba keleleke kuwo, abantu abahlala kulo mmandla uphantsi kweBhunga,
3. (1) Apho naziphi na izinto ezingamkelekanga, izinto ezizodwa okanye izinto noba zezaluphi na uhlobo zithe zaqokelelana okanye zagcinwa nakwesiphi na isiza, isitalato, indawo yokunqumla, indawo kawonke-wonke okanye ummandla womntu wonke ohlala apho okanye apho kukho amatyholwana, ukhula, ingca okanye uhlaza olwenileyo kuso nasiphi na isiza, oko kusophula iCandelo 1 nele 2(1), ibhunga lingakhupha isaziso esiphelisa loo nkathazo kwezempilo kulo:
(a) Mntu uchaphazeleka ngokuthe ngqo okanye ngenye indlela, neso senzo sokuqokelela okanye ukugcina; okanye
(b) Umnini wezo zinto, izinto ezi zodwa okanye nantoni na, nokuba uya okanye akachaphazeleki koko kuqokeleleka okanye ukugcinwa; okanye
(c) Umnikazi wesi siza ekuqolelwe kuso okanye ekugcinwe kuso nokuba uyachaphazeleka okanye akachaphazeleki kweso senzo; okanye
(d) Umnikazi weso siza apho imithana, ukhula, ingca okanye uhlaza lwenileyo
(2) kwimeko apho umntu obhalelwe eso saziso athi angayithobeli imiqathango ekwisaziso athe wanikwa sona, ngokwe Candelo 3(1), lingekadluli ixesha elimisiweyo kweso saziso, iBhunga lingathi, ngenkcitho yomntu othunyelwe isaziso, ngokudibene nabo nabaphi na abancedisi kunye nabacebisi elinokuba funa, ukusukela ukuphela kwelo xesha limiselweyo, lingene kweso sakhiwo nomhlaba esime kuwo, ligece, licoce kulo mhlaba yonke imithi, imithana, ukhula, ingca, amatye, inkunkuma yokwakha okanye naziphi na izinto ezingamkelekanga ezilolo hlobo.
Inkcitho yokwenza loo msebenzi iyakubuyekezelwa ibhunga nakweyiphi na inkundla yomthetho efanelekeliyo, ihlawulwa nguloo mntu wonileyo/ungathobelanga umthetho.
4. Akukho mntu uyakuhlala okanye abangele ukuba kuhlalwe, kuso nasiphi na isakhiwo nomhlaba esime kuwo, esinjongo izezokuba sihlaleke, senziwe sibe yinkathazo kwezempilo, nokuba kungenxa yengxinano okanye enye into na.
5. Umnikazi wazo naziphi na izakhiwo nomhlaba ezime kuwo, ekuqheshiswe okanye umqashi waphinda waqeshisa naye kumqashi ongaphezulu komnye, uyakuthi ngamaxesha onke agcine zikumgangatho ococekileyo,nemeko yangasese eyamkelekileyo, onke amalungu ayinxalenye yeso sakhiwo nomhlaba, njengokuba zingasetyenziswa ngokufanayo ngabaqashi abangaphezulu kwesinye.
6. Akukho mntu uyakugcina, okanye abangele ukuba kugcinwe kuyo nayiphi na ifektri, okanye indawo yokurhweba, ukuze kwenzeke okanye kuvakale ivumba okanye ukungcola okuthi kube yinkathazo kwezempilo.
7. Wonke umntu ongumhlali okanye olawula nasiphi na isakhiwo nomhlaba esime kuwo okanye umnikazi wawo nawuphi na umhlaba ovulekileyo okwindawo ephantsi kolawulo lwebhunga, uyakuthabatha onke amanyathelo anako ukuwathatha ukuthintela imeko ezibangela ukwanda nokubakho kweengcongconi, iimpukane, iincukuthu, amaphela okanye nezinye izilwanyana ezikhathazayo okanye izilwanyana ezitshabalalisayo. 30 June 2003 Province of Western Cape: Provincial Gazette
6041 29 Umntu ogunyazisiweyo oqeshwe liBhunga angathi anike lomnikazi ulolo hlobo, umhlali okanye umntu ophetheyo, isaziso esimalunga nokuthintela okanye ukutshabalalisa ezo zilwanyana zikhathazayo, ezitshabalisayo kananjalo amisele ixesha ekufuneka ezo zilwanyana zikhathazayo zibe sele zitshatyalalisiwe ngalo.
8. Akukho mntu uyakugcina, okanye abangele ukugcinwa kuso nasiphi na isakhiwo nomhlaba esime kuwo, ukuqokelelana kokungcola, inkunkuma, izinto ezingafunwayo, umgquba, nezinye izinto ezingathandekiyo okanye izinto ezingamkelekanga okanye into enokuba yingozi nenkathazo kwzempilo.
9. Akukho mntu, uyakuthi ngaphandle kokuba nemvume ebhaliweyo liBhunga, ahlale okanye avumele okokuba kuhlalwe, njengakwindawo yokuhlala uluntu yemihla ngemihla, kwikaravani, kwintente okanye indawo yoku hla intloko efana nezi: kumhlaba ongenazinkozo zamanzi kunye nogutyulo lwelindle ngaphandle kokuba uhleli kumhlaba ogunyaziswe okokuba ube yinkampu okanye isiza sokuhlala ikaravani.
10. Nabani na othi awophule okanye aphose ukuthobela neliphi na igatya lenxalenye yalo mthetho okanye aphose ukuthobela naso nasiphi na isaziso asinikiweyo ngoku semthethweni, phantsi kwalo mthetho, uyakuba unetyala lokwaphula umthetho.
ICANDELO 2 UKUGCINWA KWEZILWANYANA KUNYE NEENKUKHU 11.
Ukuze kuphakame umgangatho wezempilo yoluntu akukho mntu uyakugcina okanye avume ukuba kugcinwe kuso nasiphina isakhiwo kunye nomhlaba esime kuwo okanye kwizakhiwo, nasiphina isilwanyana okanye uhlobo lwenkukhu ngaphandle kwemvume yebhunga.
12. (1) ngenjongo zokuphakamisa umgangatho wezempilo yoluntu kunye nokuthintela inkathazo kwezempilo, ibhunga kumaxesha ngamaxesha, limisele inani, uhlobo kunye nesini sezilwanyana okanye iinkukhu, ezinokuthi zigcinwe kwindawo nganye ebukhulu bungangomlinganiselo omnye kananjalo neendawo apho izilwanyana kunye neenkukhu ezilolu hlobo zingasayi kuvumeleka kuzo.
(2) Ibhunga lingathi kumaxesha ngamaxesha, limisele uhlobo lwezilwanyana kunye neenkukhu ekufuneka kufunyenwe iphepha mvume lokuzigcina kananjalo nentlawulo yokufaka isicelo kunye nentlawulo yonyaka yelo phepha-mvume.
Izicelo zelo phepha-mvume kufuneka zenziwe kwifomu elungiselelwe oku, ekhutshwa liBhunga.
(3) Amaphepha-mvume akhutshwe ngokwalo mqathango awanako ukudluliselwa komnye umntu kananjalo liyakusebenza kuphela kuloo ndlu/sakhiwo isicelo eso besenzelwe sona.
13. (1) IBhunga lifuna okokuba kwenziwe isicelo phantsi kweCandelo 12(2) silandelwe yiplani yesiza enenkcukacha ezithe xhaxhe, ebonisa zonke izinto ezimiyo phezu kwalo mhlaba ezikhoyo kunye nezo ziseza kubakho, kunye nobiyo lwalo mhlaba elifunelwa zona iphepha-mvume.
(2) IBhunga lingathi lifune iiplani ezinenkcukacha ezithe xhaxhe kunye nengcombolo zezakhiwo ezime phezu kwalo mhlaba, ekucelwa okokuba kugcinwe kuzo ezo zilwanyana kunye neenkukhu, ukuze kube nako ukuphononongwa okokuba likhutshwe okanye lingakhutshwa elo phepha-mvume bekufakwe isicelo salo, phantsi kweCandelo 12(2).
(3) Nokuba kukho enye into ephikisa oku,equlathwe kulo mmiselo, iBhunga lingathi lingavumi ukuphumeza isicelo okanye ukunika imvume yokuphumeza phantsi kwemiqathango eyodwa ukuba, kwimbono zalo, loo propati ayikufanelanga ukugcina izilwanyana kunye neenkukhu, ngenxa yendawo eme kuyo, ubume besiza, ubume ngokwejiyogra okanye ubungakanani, awukulungelanga ukugcina izilwanyana kunye neenkukhu.
(4) Akukho sakhiwo esihlala izilwanyana esiya kumiselwa:
a) malunga ne-15m lawo nawuphi na umda wesiza esayamene nesinye isiza esiyindawo yokuhlala; kananjalo
b) malunga ne-6m lawo nawuphi na umda wesiza esoyamene nayiphina indlela okanye indawo evulekileyo kawonke wonke.
b) Malunga ne 4,5m ukusuka kuyo nayiphi na indawo yokuhlala abasebenzi, isakhiwo esingaphandle ekuhlalwa kuso kunye nevenkile okanye isakhiwo apho kusetyenzwa khona ngokutya.
(5) Apho indawo ekuya kugcinwa kuyo izilwanyana; ithi ibe yinxalenye yesakhiwo esingaphandle esi setyenziselwa ukuhlala abantu, eso sakhiwo kufuneka simiselwe ubuncinane kumgana ongange 4,5m ukusuka kwigumbi ekuhlalwa kulo kwaye kufuneka lingabi phantsi kwendawo enye nophahla lwelo gumbi kuhlalwa kulo.
(6) Akukho nto ime phezu komhlala ekugcinwe kuyo iinkukhu eyakumiliselwa:
a) malunga ne 1,5m ukusuka kuwo nawuphi na umda wesiza sendawo yokuhlala; kananjalo
b) malunga ne 1,5m ukusuka kuyo nayiphi na indawo yokuhlala, indawo yokuhlala abasebenzi, isakhiwo esingaphandle sokuhlala kunye nevenkile okanye isakhiwo apho kusetyenzwa, kuthengiswe okanye kugcinwe kuso ukutya.
(7) Zonke izinto ekugcinwe kuzo izilwanyana okanye iinkukhu ziyakugcinwa zikumkhusane ofanelekileyo kuso nasiphi na isitalato ngendlela eyanelisayo kwiBhunga.
(8) Akukho zinto ekugcinwa kuzo iinkukhu eziya kuba nomphakamo ongaphezulu kwe 3,5m.
(9) Ngokungaphandle kweli gatyana likhankanywe ngentla, ibhunga lingathi emva kokunika ingcamango kwimeko eziphathelele kwisiza eso kananjalo ngaphandle kokuba akukho sichasa sifumanekileyo sivela kubamelwane, lingarhoxisa nokuba zeziphina okanye zonke iimfuno zemiqathango yelicandelo lize limisele eminye imiqathango ukuba luyimfuneko oko.
14. (1) Wonke umgquba ovela emva kokugcinwa kwezilwanyana kunye neenkukhu, uyakuthi ngeli xesha usalindele ukususwa kweso siza, ugcinwe ngaphantsi kwendawo elikhusi kwiziphatho ezivalelekileyo, zakhuseleka ezimpukaneni ukuze zitshatyalaliswe rhoqo ukuthintela ukudaleka kwazo naziphi na iinkathazo, ngaphandle kokuba oko kutshatyalaliswa, kungaqukimi ukwenziwa kwesivundiso apho esizeni.
(2) Wonke umgquba kufuneka okokuba ugcinwe kwindawo, iziphatho okanye igumbi lokugcina lezilwanyana kunye neenkukhu, elikhuselekileyo kiimpuku namabuzi.
6041 30 Junie 2003 (3) Isiza esime kuso isakhiwo sokugcina izilwanyana kunye neenkukhu, siya kugcinwa ngendlela eyakuthi ingabangeli umtsalane okanye yenze indawo yekhusi kwiimpuku namabuzi.
(4) Imizimba yezilwanyana ezixheliweyo nezi leyo kufuneka itshatyalaliswe ngendleko zomnikazi kananjalo ngendlela eyakuthi iphunyezwe liBhunga.
15. IBhunga lingathi kumaxesha ngamaxesha limisele okokuba kufuneka kubekho kweso siza sigcina izilwanyana, indawo yokugcina umgquba kunye neyokugcina i di enesikhuseli seempukane kunye neempuku/amabuzi,ebukhulu baneleyo kananjalo neyakhiwe ngezinto ezisisigxina.
16. Akukho mntu uyakugcina indlu yezinja okanye ubuhlanti ngaphandle kokuba le miqathango ilandelayo iyathotyelwa:
(1) Izinja kunye nekati ziyakugcinwa kwindawo ezohlukeneyo:
i) ezakhiwe ngezinto ezomeleleyo ezi kelelekayo xa kufuneka okokuba zicocwe, kutshatyalaliswe iintsholongwane kunye nezilwanyana eziyinkathazo.
ii) ezinomgangatho owenziwe ngekonkriti okanye naziphi na izinto ezingangenwa nto, wenziwa waguda kananjalo wenzelwa umjelo ongama 100mm ububanzi unabela ngaphezulu obubanzi obupheleleyo bomgangatho kananjalo umiliselwe kwalapho kulo ndawo, umjelo lowo uyakukhuphela kumfulana oqhagamshelwe kumjelo othutha amanzi amdaka eBhunga ngokusebenzisa imibhobho eyenziwe ngezinto eziphunyeziweyo, zinomthamo oli 100mm ubuncinane okanyek omnye umjelo wokutshabalalisa ophunyeziweyo. iii)
zibe nomqukumbelo wendlela ongama 150mm ukuphakama kubude bonke bomjelo obuchazwe kumhlathi (ii), ukunqanda okokuba umsinga wamanzi ohamba kulo mmandla ungangeni kumjelo lowo.
(2) Iindawo zonke zokugcina ezikhankanywe kwicandelo 16(1) ziyakuba nesikhuseli esinophahla sokugcina izinja kunye neekati apho:
i) udonga ngalunye luyakwakhiwa ngezitena, amatye, ikonkriti okanye ezinye izinto eziluqilima kwaye ziya kuba nodonga lwangaphakathi olugudileyo olungenazintanda okanye ijoyini ezivulekileyo.
ii) umgangatho uyakwenziwa ngekonkriti okanye naziphi na izinto ezingena kungenwa nto, eziluqilima, zaza zagudiswa ukuze zingabi nazintanda okanye ijoyini ezivulekileyo kananjalo umphandle ophakathi komgangatho kunye neendonga ongasayi kuchithwa uyakuba litheku elincinane.
(3) Ngokuphathelele kwizinja, indlu yenja eyenziwe ngembumba yentsinga zesamente okanye ezinye izinto ezifana nezo, ezinokususwa kwaye ebekwe phezulu komphantsi wekonkriti eyakhiweyo okanye izinto ezomeleleyo ezinomphandle ekulula ukuba ucocwe, ingabi nazintanda okanye ijoyini ezivulekileyo, zinokubakho endaweni yekhusi elicetywayo kwicandelo 16 (2) kwaye ukuba umgangatho wendlu yenja elolu hlobo awukhuselekanga ekungenweni ngamanzi, ibhodi yokulala ephakamileyo eyakwenza okokuba inja leyo ihlale yomile iyakuthi ibekhona kulo ndlu yenja ilolo hlobo.
(4) Ibala elinomphezulu wekonkriti ubuncinane oyi 1m ububanzi, liyakwenziwa emnyango walo ndlu, kububanzi bawo wonke, elibala liqinileyo liyakuthambeka ukwenzela okokuba amanzi angangeni kwindlu leyo yenja.
(5) Kuya kuziswa amanzi, anele ukusela kunye nokucoca, abekwe phakathi okanye ecaleni lendlu nganye.
(6) Indawo ezingadibenanga ezohlukileyo sokuhlala izinja kunye neekati ezigulayo ziyakubakho ngendlela eyakuthi yanelise iBhunga.
(7) Ukuba kukho iikhetshi zokugcina iikati, ezi khetshi kufuneka zenziwe ngezinto ezomeleleyo nezingangenwa nto kwaye zakhiwe ngendlela eyakwenza kube lula ukuzicoca nangaphakathi.
17. Zonke izinto ezime emhlabeni ziyakuthi ngamaxesha onke zigcinwe zikwimeko eyiyo yolungiseko ngumnikazi okanye umntu ohlala kwezo zakhiwo nomhlaba ezime kuwo.
18. (1) Ukuba ngokwengcinga zeBhunga nasiphi na isilwanyana esigcinwe kuso nasiphi na isiza apho iphepha-mvume lithe lakhutshwa liBhunga phantsi kwalo Mmiselo kaMasipala, sithi sibangele inkathazo kwezempilo, ubungozi empilweni okanye sibeke esichengeni ukhuseleko loluntu okanye apho kukho izilwanyana ezongezelekileyo, ezigciniweyo ngaphezulu kwenani eligunyazisiweyo kwiphepha-mvume elikhutshiweyo, iBhunga lingathi likhuphe isaziso esibhaliweyo esiya kumntu onelo phepha-mvume okanye xa engekho, umntu onikwe ulawulo, ukuba asuse okanye enze okokuba kusuke, lonto iyinkathazo okanye ingozi okanye inani elidlulisileyo lezilwanyana, kwisithuba sexesha elithile elimisiweyo.
(2) Umnikazi phepha-mvume okanye umntu onikwe ulawulo, akufumana isaziso phantsi kweCandelo 18(1), uyakuthobela izinto ezifunekayo njengokuba zichaziwe liBhunga kweso saziso, ukuba akakwenzi oko iBhunga lingathi ngokubona kwalo:
(a) Liphelise iphepha-mvume elivumela ukugcina izilwanyana kwipropati leyo
(a) lenze isilungiso kwiphepha-mvume elo
19. Umnikazi phepha-mvume uyakulibuyisela kwiBhunga iphepha-mvume alinikiweyo xa ethe wacelwa ukuba enze njalo, ukuze kufakwe isilungiso okanye lirhoxiswe, kuxhomekeke kwimeko leyo.
20. Akukho mntu uyakujika okanye asebenzise into emileyo ukugcina izilwanyana okanye iinkukhu eyisebenzisela ezinye iinjongo ngaphandle kwezo zikhankanywe kwiphepha-mvume elo.
21. (1) Naziphi na izakhiwo nomhlaba ezime kuwo, apho izilwanyana kunye neenkukhu sele zigcinwa, ziya kukhululeka kwimiqathango emalunga nendawo yokuhlalisa izilwanyana isithuba esingange nyanga ezi-12 ukusuka kumhla wokuqala ukusebenza kwalo Mmiselo kaMasipala.
(2) Onke amaphepha-mvume, izigunyaziso kunye nezibonelelo zokugcina izilwanyana okanye neenkukhu ezinikezelwe phantsi kwawo nawuphi na uMmiselo kaMasipala okanye uMmiselo okhatywa liCandelo 42, uyakuthatyathwa njengokuba unikezwe phantsi kwalo Mmiselo kaMasipala. 30 June 2003 Province of Western Cape: Provincial Gazette
6041 31 22. Nawuphi na umntu owophula naliphi na igatyana leli candelo okanye aphose ukuthobela nasiphi na isaziso asinikwe ngokumthethweni ngaphantsi kwalo mmiselo uyakuba unetyala lokwaphula umthetho.
ICANDELO 3 ULAWULO LWENKUNKUMA YONYANGO NGAMAYEZA 23.
(1) Abadali kufuneka okokuba bayongamele kananjalo bayigcine le nkunkuma yonyango ngamayeza, ngendlela ekhuselekileyo, engenabungozi kwezempilo yabantu okanye kubume bemeko yendawo kwaye banoxanduva lokuqinisekisa okokuba inkunkuma yonyango ngamayeza iyasuswa kwizakhiwo nemihlaba ezime kuyo, ithuthwe ize itshatyalaliswe ngokwemigaqo yalo Mmiselo kaMasipala.
(2) Ngaphandle kokunciphisa umthetho-jikelele womsebenzi kwigatyana (1), abadali benkunkuma kufuneka bathobele le migaqo ilandelayo:
(a) ukohlukanisa inkunkuma yonyango ngamayeza kwenye inkunkuma, kulo ndawo ithi idaleke kuyo;
(b) ukugcina inkunkuma yonyango ngamayeza kwizingxobo ezingavuziyo ezivalekayo kananjalo kuqinisekiswe okokuba ezo zingxobo zisetyenziselwa ukugcina izinto ezibukhali, ezihlabayo kunye nezinye izinto zonyango ezinokuthi zibangele ukusikeka okanye ukuhlatywa okanye ukuncuntswa, ngaphezulu ziqinile kwaye azinakugqabhuka kwaphela;
(c) Yenza umbhalo ocacileyo ofundekayo kwisingxobo ngasinye senkunkuma yonyango lwamayeza, ngamagama amakhulu acacileyo ubhale
(i) Igama kunye nedilesi yomdali walo nkunkuma
(ii) amagama Danger: Medical Waste , Gevaar: Mediese Afval , kunye Ingozi: Inkunkuma Yezamayeza ; kunye nembasa yamazwe ngamazwe yengozi kwizinto eziphilayo; kunye (iii)
umhla esithe ngawo eso singxobo senkunkuma yezamayeza sasuswa ngawo kwizakhiwo zomdali wayo.
(d) thintela uku kelela koluntu kwizingxobo ezinenkunkuma yezamayeza ezisasetyenziswayo;
(e) gcina izingxobo zenkunkuma yezamayeza ezigcweleyo kwindawo ephantsi kolawulo, enokhuseleko oluluqilima ezibekelwe bucala ukuba zisetyenziselwe ukugcina inkunkuma yezamayeza;
(f) yenza amalungiselelo okususwa kwalo nkunkuma yezamayeza kwindawo ephuma kuzo kwanalawo okokuba ithuthwe iknunkuma yezamayeza isiwe kwindawo apho iyakutshatyalaliswa khona, ngumntu othutha inkunkuma yezamayeza, phantsi kwalo Mmiselo kaMasipala, kwaye abe ubhalisiwe ngokusethethweni njengomthuthi njengoko kuchazwa kwiCandelo 26 lalo Mmiselo kaMasipala;
(g) yenza amalungiselelo okutshabalalisa inkunkuma yezamayeza ngumntu ovumelekileyo okokuba atshabalalise iknunkuma yezamayeza phantsi kwalo Mmiselo kaMasipala.
(3) Abadali bale nkunkuma bangathi bafake isicelo esibhaliweyo kwiBhunga becela imvume yokuphatha, ukugcina kunye nezinye iindlela zokujongana nenkunkuma yabo yamayeza, ngendlela ethi ingahambelani nemiqathango ebekwe kwigatyana (2).
(4) IBhunga linganika imvume ebhaliweyo echazwe kwigatyana (3); kodwa liyinika phantsi kwemiqathango..
(5) Abadali bangayithutha baze bayitshabalalise inkunkuma yezamayeza, kuphela xa bekwenza oko ngokwalo Mmiselo kaMasipala.
(6) Abadali kufuneka:
(a) bagcine ingxelo echanekileyo yexesha elimiyo yenkunkuma yezamayeza ethe yasuswa kwizakhiwo zabo ngendlela echazwe kumaxesha ngamaxesha liBhunga.
(b) bafumane kumtshabalalisi wenkunkuma yezamayeza isaziso esibhaliweyo esichaza okokuba inkunkuma leyo yezamayeza ithe yatshatyalaliswa kananjalo xa befumana eso saziso, babonakalise kwingxelo zabo okokuba loo nkunkuma yezamayeza itshatyalalisiwe;
(c) bagcine ingxelo ebhaliweyo echazwe ku (a) kwakunye nesaziso sokutshatyalaliswa esichazwe ku (b), isithuba esingangonyaka omnye emva kokususwa kwalo nkunkuma kwizakhiwo zalo nkunkuma yezamayeza.
24. (1) Abathuthi kufuneka bayisuse inkunkuma yezamayeza kwezo zakhiwo idaleke kuzo, bayithuthe, bayigcine kananjalo loo nkunkuma yezamayeza bayise esizeni apho iyakuthi itshatyalaliswe khona ngendlela ekhuselekileyo neyakuthi ingabi nabungozi kwezempilo yoluntu kunye nokubume bemeko yendawo.
(2) Ngaphandle kokuminya ububanzi begatyana (1), abathuthi kufuneka okokuba bathobele le miqathango ilandelayo:
(a) akufuneki okokuba bayisuse/bayikhuphe loonkunkuma yezamayeza kwizingxobo ebe ifakwe yagcinwa kuzo ngabadali bayo;
(b) kufuneka bayithuthe baze bayigcine loo nkunkuma yamayeza ngendlela eyakuqinisekisa okokuba akukho mntu eluntwini ngokubanzi oyakuba nakho uku kelela kuyo okanye kwezi zingxobo igcinwe kuzo.
(c) thutha inkunkuma yezamayeza ngezithuthi ezi:
(i) nalo ikhono lokuphatha inkunkuma yezamayeza
(ii) ezakhiwe ngendlela ethintela ukuhamba ichitheka
(iii) ezakhiwe ngezinto ekulula ukuba zicocwe kananjalo kubulawe intsholongwane
32 Provinsie Wes-Kaap: Provinsiale Koerant (d) 6041 30 Junie 2003
ukusa loo nkunkuma yezamayeza kuphela kumntu nakwindawo evumelekileyo ukutshabalalisa inkunkuma yamayeza phantsi kweCandelo 25.
(3) Abathuthi bangafaka izicelo ezibhaliweyo kwiBhunga becela imvume yokususa, ukuthutha, ukugcina kunye nokusa/nokunikezela inkunkuma yezamayeza ngendlela engahambelaniyo nemiqathango echazwe kwigatyana (2).
(4) IBhunga lingathi likhuphe iphepha-mvume ebhaliweyo ekubhekiswa kuyo kwigatyana (3); kodwa liyikhupha phantsi kwemiqathango ethile loo mvume
(5) Abathuthi bangathi batshabalalise inkunkuma yezamayeza, kodwa oko bakwenze ngokwemiqathango yaloMmiselo.
(6) Abathuthi kufuneka bagcine ingxelo ebhaliweyo malunga nomsebenzi ngamnye wokuqokelela kunye nowokusa inkunkuma yezamayeza, ekufuneka okokuba bahlale beyihambisa ngexesha elimiyo ngaxesha linye beqokelela kananjalo bethutha, kananjalo ingxelo elolo hlobo kufuneka ibhalwe ngendlela emiselwe liBhunga kumamaxesha ngamaxesha kananjalo kufuneka okokuba loo ngxelo igcinwe isithuba esingangonyaka omnye ukusuka kumhla inkunkuma yezamayeza ithi ihanjiswe isiwe.
Abathuthi kufuneka bagcine ikopi yengxelo efanelekileyo kwizithuthi ezisetyenziselwa ukuthutha inkunkuma yezamayeza.
25. (1) Inkunkuma yezamayeza ingatshatyalaliswa kuphela ngumntu:
(a) onephepha-mvume lokusebenza kwisiza senkunkuma ngokweCandelo 20 loMthetho 73 wonyaka ka 1989, woLondolozo loBume beMeko yeNdawo okanye ogunyazisiweyo okokuba atshise kwiziko elibushushu buphakame kakhulu inkunkuma yezamayeza ngokusebenzisa izixhobo ezithe zaphunyezwa phantsi koMthetho 45 wonyaka ka 1965 woThintelo loNgcoliseko loMoya okanye zombini; kananjalo
(b) othobela yonke imigaqo kunye nemimiselo ebandakanywe kwelo phepha-mvume kunye nesigunyaziso.
(2) Umntu onikwe imvume phantsi kwegatyana (1) lokutshabalalisa inkunkuma yezamayeza, kufuneka okokuba akwenze oko esizeni esinemvume okanye elinesigunyaziso okanye zombini, elimvumelayo okokuba atshabalalise inkunkuma yezamayeza kananjalo nokuba akasayi kubanako ukutshabalalisa inkunkuma yezamayeza nakweyiphina indawo.
(3) Abantu abatshabalalisa inkunkuma yezamayeza kufuneka okokuba:
(a) bagcine ingxelo ebhaliweyo ehamba nexesha elimiyo lomsebenzi ngamnye wokusa inkunkuma yezamayeza kwisiza sokutshabalalisa, ngendlela emiselwe liBhunga kumaxesha ngamaxesha.
(b) ukuzigcina ezo ngxelo isithuba esingangonyaka omnye ukusukela kumhla loo nkunkuma yezamayeza yathi yatshatyalaliswa.
26. (1) Wonke umntu odala inkunkuma kufuneka okokuba abhalise kwiBhunga zingaphelanga inyanga ezi-6 emva kokusebenza kwaloMmiselo kaMasipala ngokuthi a lishe emva koko angenise isaziso esibhaliweyo kwiBhunga ngendlela emiselwe liBhunga kumaxesha ngamaxesha.
(2) Wonke umthuthi kufuneka azibhalise kwiBhunga zingaphelanga inyanga ezi-6 emva kokuba lo Mmiselo kaMasipala uqalile ukusebenza ngokuthi a lishe emva koko angenise isaziso esibhaliweyo kwiBhunga ngendlela emiselwe liBhunga kumaxesha ngamaxesha.
(3) Abadali kunye nabathuthi kufuneka okokuba bazise iBhunga ngazo zonke inguqulelo ezimalunga nenkcukacha ebezinikezelwe phantsi kwamagatyana (1) kunye (2) ngokukhawuleza emva kokwenzeka kwalo nguqulelo.
27 Nabani na owaphula nokuba leliphi na igatya leli Candelo, okanye aphose ukuthobela naso nasiphi na isaziso asinikwe ngokusemthethweni, ngokweli candelo, wenza isenzo esichaseneyo nomthetho.
ISAHLUKO 4 AMASHISHINI
28. Iindawo zokuhlala eziqeshisayo
(1) Zonke iindawo zokuhlala eziqeshisayo zizakuthobela le miqathango ilandelayo:
(a) Isakhiwo ekujongwe ukuba sisetyenziswe okanye esele sisetyenziswa njengendawo yokuhlala eqeshisayo sikwimo efanelekileyo kwaye silungisiwe ngaphakathi nangaphandle.
(b) Yonke ifenishala, ilineni, izinto ezifakelweyo kwakunye nezixhobo ezisetyenziswayo ezikhutshwa ngumnikazi ndawo zicoceke, zibe kwimeko efanelekileyo kwaye zanele injongo ezenzelwe yona.
(c) Onke amagumbi kufuneka akhanye ngokwaneleyo abe neentunja zokungena nokuphuma umoya ukulungiselela ukuba igumbi elo lisetyenziswe ngokungenabungozi empilweni okanye kukhuseleko okanye lingabangeli nkathazo.
(d) Izakuba nemigqomo yenkunkuma eyaneleyo eneziciko ezivaleka gingci.
(e) Ukubonelela kwisakhiwo ngenani elaneleyo lamagumbi okuhlambela namagumbi angasese anazo zonke izixhobo ezifunekayo ngendlela efanelekileyo..
(f) Ukubonelela ngamagumbi okuhlambela nawangasese awahlukeneyo ngokwesini abantu abaqeshe indawo yokuhlala nawabantu abaqeshiweyo, kwaye abe kwiindawo ekulula uk kelela kuzo kwabo alungiselelwe bona, kodwa ke ukuba abekho ngaphezu kweshumi elinambini (12) abantu abaqeshe indawo akukho mfuneko yokuwahlula ngokwesini amagumbi okuhlambela nalawo angasese.
(g) Iibhafu, iishawari kunye nezitya zokuhlambela kufuneka zinamanzi ashushu nabandayo ngalo lonke ixesha.
(h) Kufuneka kubekho iyadi efanelekileyo, ifakwe ipavumente kwaye ibe needreyini ezanelisayo kwiKhansile. 30 June 2003
6041 33 Ukuba alishumi (10) nangaphezulu ngaxeshanye amabhoda aqeshiselwe indawo
(i) kufuneka kubekho igumbi/amagumbi okuhlala afakelwe ifenitshala kwaye ubukhulu bawo kufuneka buhambelane neemfuno zamabhoda, kwaye (ii) apho kubonelelwa ngokutya, kufuneka kubekho igumbi/amagumbi okutyela azakuba nayo indawo yokuhlala engekho ngaphantsi kwesikwere esinye (1) semitha kwibhoda ngalinye.
Apho kubonelelwa ngokutya okanye kuphekwayo khona kufuneka kukho ikhitshi elifakelwe izinto ezifunekayo.
(2) Umnikazi ndawo yokuqeshisa izakuba luxanduva lwakhe ukuba athobele le miqathango yalo mmiselo, ngaphezu koko izakuba luxanduva lwakhe oko kwenziwa okanye iimposiso zabaqeshwa okanye zeearhente zakhe, kwaye nayiphi na into eyaphula lo mmiselo nokuba yenziwa nguye, lilungu losapho lwakhe okanye ngabasebenzi okanye iiarhente zakhe izakuthathwa ukuba ngumnikazi ngokwakhe owaphula lo mmiselo.
(3) Umnikazi ndawo yokuhlala eqeshisayo uza kwenza ezi zinto zilandelayo ngawo onke amaxesha ngokokwanelisayo kwiKhansile
(a) ukugcina kwimeko efanelekileyo yonke indawo yokuhlala eqeshisayo icocekile, kwaye isempilweni;
(b) ukugcina ifenitshala nezixhobo ezisetyenziswayo zikwimeko efanelekileyo kwaye zicocekile;
(c) abonelele ngokutya okusempilweni kuphela kumabhoda nakwabanye abantu abakwisakhiwo eso, kwaye
(d) akayi kubangela okanye kuvumela nawuphi na umntu ogula sisifo esosulelayo ukuba aqeshwe kweso sakhiwo ngaphandle kokuba unesati kethi sikagqirha esichaza ukuba loo mntu unako ukuqhuba ngokuphangela.
(4) Umnini ndawo yokuhlala eqeshisayo akayi
(a) kuvumela nayiphi na inxalenye yeso sakhiwo ngaphandle kwegumbi lokulala elivunyiweyo ukuba isetyenziswe nguye nabani na ngenjongo zokulala, ukuba loo ndawo ayibhekisi nakweliphi na ibhoda elisebenzisa igumbi lokulala ukuba linestuphu okanye indawana ethe yatshintshwa ngokufanelekileyo;
(b) kugcina neliphi na ibhoda kwigumbi lokulala elinye nomnye umntu ngaphandle kokuba abo bantu ngabentsapho enye okanye bobabini banike imvume yabokwaye;
(c) kuqhuba ishishini lakhe lokuqeshisa ngendawo yokuhlala ngendlela ezakubangela inkathazo kubahlali bezindlu ezikufutshane;
(d) kuvumela ukuba kuphekelwe kwigumbi lokuhlala okanye kwindawo elungiselelwe ukuba ibe ligumbi lokuhlala;
(e) kuvumela ukuba iasakhiwo eso sixinane.
(5) Nokuba ungayithobela yonke le miqathango ingasentla, akukho mntu uvumelekileyo ukuba aqhube ishishini lokuqeshisa ngendawo yokuhlala ngaphandle kokuba ipropati leyo yakhiwe ngokokwesikimu solwakhiwo kwaye uthobele yonke imithetho ebandakanyekayo.
29 Umntu owenza iinwele kunye nozichebayo
(1) Akukho mntu ozakuqhuba ishishini lokwenza okanye lokucheba iinwele nakweyiphi na indawo kumhlaba kamasipala ngaphandle kokuba
(a) zonke iindawo zesakhiwo eso zikhanyiswe ngokufanelekilyo kwaye zineentunja zokungena nokuphuma umoya;
(b) kufakelwe izitya zokuhlambela ezibaleka amanzi ashushu nabandayo ezinombhobho wokubamba ukungcola ngokomlinganiselo wesitya esinye ubuncinane kubantu ababini abaxakeke kukucheba, ukulungisa iinwele okanye ukuhlamba iinwele okanye kukutsheva omnye umntu okanye nanguwuphi na umsebenzi onxulumene nokulungisa iinwele okanye ukucheba;
(c) zonke iita le neeshelufa ekubekwe kuzo izixhobo zokusebenza zenziwe ngeglasi okanye zigqunywe ngeglasi, zenziwe ngelitye elibubhastile, iithayile ezimenyezelayo okanye ngematiriyeli egudileyo engenakungenwa nto kwaye engadlekiyo;
(d) umgangatho ogudileyo uze ugqunywe ngematiriyeli engenakungenwa nto okanye umphezulu wenziwe ngematiriyeli egudileyo engenakungenwa nto ukuze kube lula ukuwutshayela ucocisiswe, kwaye
(e) kubekho inani elaneleyo lemigqomo yenkunkuma elula ukuthwaleka eneziciko ezivaleka gingci ezenzwe ngematiriyeli engenakungenwa nto neyenziwe ngendlela yokuba kube lula ukuyihlamba nokuyicoca.
(2) Wonke umntu oqhuba ishishini lokucheba okanye ukwenza iinwele kufuneka aqinisekise ukuba
(a) indawo eliqhubeka kuyo eli shishini kunye nazo zonke izixhobo ezisetyenziswayo apho okanye ekujongwe ukuba zisetyenziswe zigcinwa zikwimeko ecocekileyo kwaye zisoloko zikwimeko yokulunga ngawo onke amaxesha;
(b) zonke iinwele ezichetyiweyo zitshayelwe ngoko nangoko zifakwe kumgqomo ovaliweyo olungiselelwe oko;
(c) yonke ibhrashi yeenwele esetyenzisiweyo okanye ezakusetyenziswa kufuneka kweli shishini ihlale ikwimeko ecocekileyo ngawo onke amaxesha kwaye ihlanjisiswe ubuncinane kanye ngemini;
(d) yonke itawuli esetyenziswe nakubani na iyahlanjisiswa ngaphambi kokuba isetyenziswe nakubani na ongomnye;
(e) kuthathwa amanyathelo ngenx engaphambili ukuthintela ukuhlangana nqo kwentloko okanye kwentamo yomntu osetyenzwayo kunye nesitulo ahleli kuso
(f) yonke ibhrashi, inkcaza (ikama), ireyiza, isikere umatshini wokucheba okanye ezinye izixhobo ezisetyenziswe komnye umntu ngendlela ezinokudibana nendawo esikekileyo yomzimba womntu lowo kufuneka ukuba phambi kokuba isetyenziswe komnye umntu ibulawe iintsholongwane ngenye yezi ndlela zilandelayo: 34 Provinsie Wes-Kaap: Provinsiale Koerant
(i) ifakwe emanzini abilayo (ii)
ifakwe kwiyeza elisisibulali zintsholongwane
(iii) icocwe ngezinto ezamkelweyo zokubulala iintsholongwane 6041 30 Junie 2003
(g) kukho inani elaneleyo lohlobo lwesixhobo ngasinye
(h) ukuba umntu ubonakala eneentwala okanye enesifo sesikhumba akafanelanga ukuba atsheve, okanye achebe okanye enze nantoni na enxulumene neli shishini kule ndawo liqhuba kuyo ishishini, ukuba umntu onjalo uthe wenziwa ezinye zezo zinto kufuneka zonke iitawuli, izixhobo zokusebenza kunye nazo zonke izinto ezithe zasetyenziswa kuloo msebenzi zifakwe emanzini abilayo isithuba semizuzu elishumi elinesihlanu ubuncinane;
(i) akunakusetyenziswa enye isepha ngaphandle kwaleyo ilulwelo, ingumgubo okanye ekwityhubhu xa kuhlanjwa iinwele okanye kutshevwa umntu okanye kusenziwa nawuphi na umsebenzi onxulumene neshishini lokwenza nokucheba iinwele;
(j) akukho nto inqumamisa igazi enokusetyenziswa nakubani na ngaphandle kwaleyo ikwimo yolwelo okanye ingumgubo kwaye isetyenziswa ngokutshizwa kusetyenziswa isiqwengana soboya bomqhaphu esicocekileyo esitsha;
(k) akukho mntu umdaka okanye unxibe impahla emdaka uyakucheba, okanye enze iinwele okanye ahlambe iinwele okanye atsheve omnye umntu okanye enze nawuphi na umsebenzi onxulumene neshishini leenwele;
(l) akukho mntu uyakucheba, okanye enze iinwele okanye ahlambe iinwele okanye atsheve omnye umntu okanye enze nawuphi na umsebenzi onxulumene neshishini leenwele engakhange aqale ahlambe izandla zakhe nje phambi kokuba enze lo msebenzi komnye umntu;
(m) akukho mntu unesifo esosulelayo uthatha inxaxheba okanye uvunyelwe ukuba athathe inxaxheba nakuwuphi na umsebenzi onxulumene neshishini leenwele ngaphandle kokuba aveze isati kethi sikagqirha esichaza ukuba ufanelekile ukuba angathatha inxaxheba;
(n) ukuba kuthanjiswa amafutha, amafutha asetyenziswayo kufuneka enzelwe injongo enye kuphela;
(3) Le miqathango yalo mmiselo iza kusetyenziswa ngokuguqukayo ukulungiselela imeko yawo nawuphi na umsebenzi wokwenziwa mhle, wokugcina izandla zizihle nokulungisa iinzipho okanye omnye umsebenzi okwnjalo.
30 Imivambo kunye nokugqojozwa komzimba womntu
(1) Xa kusenziwa imivambo yanaphakade emzimbeni okanye kogqojozwa umzimba womntu kufuneka kusetyenziswe oomatshini abavunywe ngokusesikweni kuphela nabenziwe ngendlela ethintela ukuba iiseti zenaliti zingosuleleki zintsholongwane.
(2) Zonke iintambo zokubamba neebhotile zokutshiza kufuneka zibe nendawo yokubamba yokuzichukumisa kananjalo zikhuselwe ngokugqunywa ngeplastiki ekufuneka ilahlwe emva kokusetyenziswa kumntu ngamnye.
(3) Imiphezulu yeendawo ekusetyenzelwa kuzo kufuneka igude kwaye kungabikho nto inokungena kuyo ize ifakwe izibulala ntsholongwane emva kokusetyenziswa kumntu ngamnye.
(4) Izixhobo ezisetyenziswayo kufuneka zigcinwe zicocekile kwiikhabhineti ezilungiselelwe oko.
(5) Izixhobo ezisetyenziswayo kulo msebenzi kufuneka zibulawe iintsholongwane emva kokusetyenziswa kumntu ngamnye.
(6) Zonke iityhubhu neenaliti kufuneka zigcinwe kwinkonzo enye, engenazintsholongwane, kwiingxowa ezitywiniweyo zesibulali ntssholongwane ekufuneka zivulwe phambi komntu oza kusetyenzwa.
(7) Umntu oza kwenza imivambo okanye oza kugqobhoza kufuneka ahlambe izandla ngesepha namanzi ashushu ngaphambi kokuba asebenze kwaye kufuneka anxibe iiglavu zokukuxilonga ze-latex okanye ze-nitrile ngethuba esebenza kumntu ngamnye.
31 Iindawo zokugcina abantwana
(1) Akufuneki kubekho indawo yokugcina abantwana esebenza ngaphandle kwemvume ebhaliweyo yoMlawuli wezeMpilo wesiXeko, okanye ummeli ogunyaziswe nguye, mvume leyo eyakuxhomekeka kwimiqathango.
(2) Izicelo zemvume kufuneka zenziwe kwifomu elungiselelwe oko kwaye ziyakuqwalaselwa kuphela emva kokuhlawulwa komrhumo wesicelo oyakuthi umiselwe yiKhansile kumaxesha ngamaxesha.
(3) Imvume ebhaliweyo ngokwecandelwana (1) ayikhululeli nawuphi umntu ukuba angathobeli naziphi na iimfuno zomthetho ongomnye onxulumene nokugcinwa kwabantwana kunye/okanye nokusetyenziswa kwendawo echaphazelekayo.
(4) Nangona lichaza icandelwana (1) zonke iindawo zokugcina abantwana ezisebenza ngokusemthethweni ngethuba lokubhengezwa kwalo mmiselo ziyakukhululwa ekufuneni imvume ebhaliweyo kangangesithuba sonyaka emva kokuba ubhengeziwe.
32 Nawuphi na umntu owaphule naliphi na igatya leli candelo uyakuba netyala lokwaphula umthetho.
ISAHLUKO 5: UKUTHUTHA NOKUSEBENZA NGOKUTHENGISA INYAMA EJONGE UKUTYIWA NGABANTU
33 Akukho mntu oza kuhambisa okanye ozakubangela ukuhanjiswa kwenyama ezakuthengiswa ukuba ityiwe ngabantu ngaphandle kokuba ulandela ezi mfuno zilandelayo:
(a) Ukuba ithuthwa ngesithuthi esiyitoni enye (1) okanye ngaphezulu: 30 June 2003
6041 35 (i) Iindonga zaso zangaphakathi, umgangatho nophahla zizakuqukunjelwa ngesinyithi esingadlekiyo okanye enye imatiriyeli efanelekileyo engangenwa nto.
Lo mqukumbelo uzakufakwa kuzo zonke iikona, iindawo ezidibanayo kunye nezinqamlanayo, kwaye zonke izihlanganisi azizikuba namthungo.
Eso sithuthi sizakugcinwa sikwimeko efanelekileyo ngaphandle nangaphakathi nenjini yaso noomatshini bayo ngokunjalo.
(ii) Umzimba waso uzakugqunywa ngerabha ukuze bungadluli ubushushu ngendlela yokuba iqondo lobushushu lenyama lingadluli kwi-5 Sentigredi ngeyure.
(iii) Umva kunye namacala omzimba wayo kufuneka ufakelwe ucango/amacango esinyithi athe nca, umphakathi wawo kufuneka usisinyithi esingadlekiyo kwaye abe kude kwizinto ezithe phuhlu kwanakwimingqameko .
(iv) Ivumelekile iglasi yokubona phakathi kwendawo yokuhlala umqhubi kunye nomzimba wesithuthi eso.
(v) Kufuneka kufakelwe intonga/iintonga zentsimbi ezinamahaki ezizinzileyo okanye ezinokushenxiswa zesinyithi esingadlekiyo kuphahla lweso sithuthi, kwaye imizimba yezilwanyana ezixheliweyo okanye inxalenye yayo izakuxhonywa kuwo xa ihanjiswa.
Ezo ntonga zentsimbi zizakufakelwa phezulu ngokwaneleyo ukuqinisekisa ukuba imizimba yenyama ixhonywe kude nomgangatho.
(vi) Onke amatyathanga okanye iintonga zesinyithi ezisetyenziswa ukubamba umthwalo kufuneka abe ngawesinyithi esingadlekiyo, kwaye afakelwe ngendlela yokuba kube lula ukuwashenxisa ukulungiselela ukuwacoca.
(vii) Kufuneka kubekho ikhonteyina engabophelelekanga engadlekiyo ngaphakathi kwesithuthi ukulungiselela ukuthutha izibilini, evunywe nguMlawuli weeNkonzo zezeMpilo okanye ummeli wakhe ogunyazisiweyo kwaye ekufuneka kube lula ukuyishenxisa ukulungiselela ukuyicoca.
Ikhonteyina elolo hlobo isenokuba ngaphandle kwisithuthu eso, kodwa ke kufuneka ibe ifakelwe kwenye ikhonteyina ezakukhusela izinto ezingaphakathi kuyo ukuba zingosulelwa zintsholongwane kwaye kube lula ukuyishenxisa ukulungiselela ukuyicoca.
(b) Ukuba isithuthi eso yinqwelo erhuqwayo kufuneka kulandelwe amagatya ecandelwana (a) (i), (ii), (iii), (v), kunye nele (vii).
(c) Ukuba isithuthi yinqwelo engaphantsi kwetoni enye (1):
(i) Kufuneka kulandelwe imiqathango yecandelwana (a) (i) nele (iii) (ii)
Kuvumelekile ukuba oonosilarha abathengisa ngemiyinge emincinci bathuthe inyama ukuyisusa kwisilarha sokuxhela bayise kwiindawo zabo zokushishina bengayixhomanga inyama, kowa ke bakwenze oko beyithutha ngeekhonteyina ezingadlekiyo ezibukhulu obufanelekileyo, ezivunywe nguMlawuli weeNkonzo zezeMpilo okanye ummeli wakhe ogunyazisiweyo kwaye ekufuneka kube lula ukuyishenxisa ukulungiselela ukuyicoca, kwaye izibilini azinako ukuthuthwa yikhonteyina esetyenziselwa ukuthutha inyama, koko zithuthwa ngekhonteyina eyodwa ukulandela umqathango (i) ongasentla.
(d) Ukuba isithuthi yinqwelo ethuthela inyama kumthengi othengisa ngemiyinge emincinci, kuza kufuneka kulandelwe amagatya ecandelwana
(a) (i) nele (iii). (e) Inyama evuthiweyo okanye esele yenziwe kufuneka ithuthwe ngeekhonteyina ezivunywe nguMlawuli weeNkonzo zezeMpilo okanye ummeli wakhe ogunyazisiweyo kwaye kufuneka ukuba ibe isongelwe okanye igqunyiwe ukuthintela ukosuleleka zintsholongwane.
(f) Ngaphandle kwanjengoko kuchazwe kwicandelwana (c) (ii), (d) naku (e) akuvumelekanga ukubeka inyama kumgangatho wesithuthi.
(g) Akukho mntu, silwanyana okanye into enokosulela inyama ngeentsholongwane ezakuthwalwa sisithuthi esihambisa inyama eza kuthengiswa ukuba ityiwe ngabantu.
(h) Igama nedilesi yomnikazi kunye negama lokurhweba, ukuba likhona, kufuneka zishicilelwe ngoonobumba abacacileyo, ukuze kube lula ukubabona nokubafunda, kumacala omabini aso nasiphi na isithuthi esisetyenziswa ukuthutha inyama ezakuthengiselwa ukutyiwa ngabantu.
34 (1) Bonke abantu abasebenza ngenyama esisixa esikhulu eyenzelwe ukuthengisewa ukuba ityiwe ngabantu kufuneka bathwale izinto zokugquma intloko, intamo kunye namagxa ezivunywe nguMlawuli weeNkonzo zezeMpilo okanye ummeli wakhe ogunyazisiweyo, ukuthintela ukuba amalungu omzimba wabo angadibani nenyama ngaphandle kwezandla.
(2) Bonke abaqeshi baba bantu kufuneka babanike ezi zigqumathelo zikhankanyiweyo kwaye kufuneka baqinisekise ukuba imiqathango yamagatya akwicandelwana (i) iyalandelwa.
35 Kwisithuba seminyaka emine ukusukela kumhla wokubhengezwa kwalo mmiselo, amagatya ecandelo 33 (a) (i), (ii), (iii), (v) nele(vi), 33 (b), awazukusetyenziswa nakwesiphi na isithuthi esele sisebenza ngokusemthethweni ngaloo mhla, sithutha inyama ethengiselwa ukuba ityiwe ngabantu, ngaphandle komqathango wokuba inqwelo erhuqwayo kufuneka ilandele icandelo 33 (a) (vii) nelama (33) (d).
36 Amagatya esi Sahluko aza kongeza, awazukuthatha indawo yamagatya eminye imimiselo yeKhansile enxulumene nokutya okuthengiswayo, ngaphandle kokuba loo mimiselo iphikisana nalo mmiselo, kwimeko enjalo ke lo mmiselo iyakuba nguwo olandelwayo.
37 Nawuphi na umntu owaphula okanye ongathobeli la magatya esi Sahluko uzakuba netyala.
ISAHLUKO 6 AMAGATYA NGOKUBANZI
38 Ilungelo lokungena kwenziwe uhlolo
(1) Nabani na umqeshwa weKhansile ofanelekileyo unegunya lokuhlola nayiphi na indawo ephantsi kwalo masipala ukufumanisa ukuba amagatya alo mmiselo ayalandelwa kusini na.
(2) Ngokwecandelwana (1), xa engena endaweni loo mqeshwa ugunyazisiweyo kufuneka azazise ngokubonisa ubungqina obubhaliweyo bokugunyaziswa xa ecelwa nokuba ngubani na. 36 Provinsie Wes-Kaap: Provinsiale Koerant
6041 30 Junie 2003 (3) Umqeshwa lowo ugunyazisiweyo unokukhatshwa ngumntu oza kumncedisa ukwenza uhlolo olo.
39 (1) Xa kugunyaziswe isaziso, umyalelo, isinyanzeliso okanye olunye uxwebhu okanye kufuneka linikwe umntu ngokwalo mmiselo, kuza kuthathwa ukuba ulunikwe ngendlela efanelekileyo nangokwanelisayo.
(a) xa lusiwe kuye ngumntu buqu;
(b) xa lushiywe kwindawo ahlala kuyo okanye asebenza kuyo kweli le Riphabliki lanikwa umntu oneminyaka eli-16 nangaphezulu;
(c) xa lithunyelwe kuye ngeposi yerejista okanye iposi eqinisekisiweyo kwidilesi yakhe yokugqibela eyaziwayo yendawo yokuhlala elapha yeli leRiphabliki kuze kuboniswe isiqinisekiso seposi;
(d) ukuba idilesi yakhe yeli leRiphabliki ayaziwa, xa luthe lwanikwa iarhente yakhe okanye ummeli wakhe wakweli le Riphabliki ngendlela echazwe kumhlathi (a), (b) okanye (c), okanye
(e) ukuba idilesi kunye nearhente yakhe yeli leRiphabliki azaziwa, xa luthe lwaxhonywa kwindawo esekuhleni kwipropati engashenxiyo (ukuba ikhona) olunxumene nayo.
(2) Xa kugunyaziswe isaziso, umyalelo, isinyanzeliso okanye olunye uxwebhu njengoko selichaziwe ngaphambili okanye kufuneka lunikwe umntu ngenxa yokuba engumnikazi okanye ebengumnikazi okanye inguye ohlala/obehlala kuloo propati ingenakushenxiswa, akukho mfuneko yokuba kude kukhankanywe igama lakhe koko kwanele ukuba achazwe njengomnikazi, umhlali okanye umphathi waloo propati ingashenxiyo okanye elinye ilungelo lakhe kwipropati leyo, kuxhomekeke kwimeko.
40 Izohlwayo
(1) Nawuphi na umntu ofunyenwe enetyala lokwaphula lo mmiselo uzakufumana isohlwayo kwaye/okanye agwetywe entolongweni isithuba esingadlulanga kwiminyaka emibini.
(2) Xa eqhuba ngolo lwaphulo-mthetho uzakufumana isohlwayo esongeziweyo kwaye/okanye avalelwe entolongweni iintsuku ezingadlulanga kwiintsuku ezilishumi ngosuku ngalunye athe waqhubeka ngalo olu lwaphulo-mthetho.
(3) Ngaphezu kwesohlwayo asifumeneyo ngokwamacandelwana (1) no (2) angasentla loo mntu uthe wagwetywa uzakuhlawula iindleko zokulungisa nawuphi na umonakalo okanye iindleko ezithe zakho ngenxa yokulungisa umonakalo obangelwe lolo lwaphulo-mthetho.
41 Ukhululo Nangona kukho olu lungiselelo lwalo mmiselo, iKhansile inako ukukhulula nawuphi na umntu ukuba kunye/okanye nodidi oluthile lwabantu kuyo yonke le miqathango kwaye inako ukubeka eminye emiqathango eyibona ifanelekile.
42 Urhoxiso
Lo mthetho ubonakala kwiShedyuli 1 uyarhoxiswa ukuba usetyenziswe kwisiXeko saseKapa.
43 Inkcazo Xa kunokuthi kubekho impikiswano kwindlela ochazwe ngayo lo mmiselo phakathi kwesiNgesi, isiBhulu nesiXhosa kuyakwamkelwa oko kuthethwa sisiNgesi.
44 Isihloko esifutshane kwanokuqalisa ukusebenza Lo mmiselo uzakwaziwa ngokuba nguMmiselo wezeMpilo kwezoBume beMeko yeNdawo (Environmental Health By-law) kwaye uzakuqalisa ukusebenza ngomhla wobhengezo lwawo kwiGazeti yePhondo
48 IPhondo leNtshona Koloni: Isongezelelo kwiGazethi yePhondo 7662
17 kweyeThupha 2016
ISIXEKO SASEKAPA UMTHETHO KAMASIPALA WOLAWULO LOMGANGATHO WOMOYA, 2016 Ukubonelela ngolawulo lomgangatho womoya namanyathelo afanelekileyo okuthintela ungcoliseko lomoya; ukubonelela ngokunyulwa kwegosa lomgangatho womoya; ukubonelela ngokusekwa kweenqobo nemigangatho zokukhutshwa kwemisi kwingingqi, kunye nokubhengezwa kweezowuni ekulawulwa kuzo ukutshaya; ukuthintela ukukhutshwa komsi kwiindawo zokuhlala nakwezinye iindawo; ukubonelela ngokufakelwa nokusebenza kwesixhobo esitshisa amafutha kunye nesixhobo esilinganisa ubumnyama, esijongayo nesenza iisampuli; ukuthintela ukukhutshwa kwemisi edalwa luthuli, iindawo ezitshayo ezivulekileyo nokutshiswa kwempahla; ukuthintela umsi omnyama ophuma kwizithuthi ezidunyiswa ngoxinzelelo lwenjini nokubonelela ngokumiswa, kuvavanywe ze kuhlolwe izithuthi ngokwenkqubo; ukuthintela imisi edala inkathazo; ukuze kurhoxiswe uMthetho kaMasipala weSixeko saseKapa: woLawulo loMgangatho woMoya, 2010 kunye nokubonelela ngemibandela engqamene noko;.
IMBULAMBETHE NJENGOKUBA wonke umntu uenelungelo lomgaqo-siseko lokuba esingqongileyo engeyongozi kwimpilo okanye kwintlalo-ntle yakhe;
kwimeko-bume NJENGOKUBA wonke umntu unelungelo lomgaqo-siseko lokuba kwimeko-bume esingqongileyo ekhuselekileyo, kusenzelwa izizukulwana ezikhoyo nezizayo, ngokusetyenziswa kwemithetho efanelekileyo namanye amanyathelo athi
a) Athintele ungcoliseko kwaye athoba isidima sezinto eziphilileyo nendawo eziphila kuyo;
b) Axhase ukulondolozwa kwendalo; kwaye
c) Aqinisekisa uphuhliso ngokuzinzileyo kwezityalo nezilwanyana nendawo ezikuyo nokusetyenziswa kwemithombo yendalo ngeli xesha kuxhaswa uphuhliso loqoqosho nentlalo olufanelekileyo; NJENGOKUBA iSiqendu B seShedyuli ye-4 yoMgaqo-siseko idwelisa ungcoliseko lomoya njengomcimbi omele ukujongwa kurhulumente wengingqi njengoko kumiselweyo kwicandelo le-155(6)(a) no-(7); NJENGOKUBA icandelo le-156(1)(a) loMgaqo-siseko lichaza ukuba umasipala unelungelo lokulawula imibandela yorhulumente wengingqi edweliswe kwiSiqendu B seShedyuli 4 nakwiSiqendu B seShedyuli 5; NJENGOKUBA icandelo le-156(2) loMgaqo-siseko limisela ukuba umasipala unakho ukuqulunqa nokulawula imithetho kamasipala esenzela ukulawulwa ngokukuko kwemicimbi anelungelo lokuyilawula; NJENGOKUBA icandelo le-156(5) loMgaqo-siseko limisela ukuba umasipala unelungelo lokusebenzisa nawaphi na amagunya aphathelene nomcimbi oyimfuneko ngokufanelekileyo ukuze, okanye ongqinelana, aqhube imisebenzi yakhe ngokufanelekileyo; KWAYE NANJENGOKUBA iSixeko saseKapa sizama ukuqinisekisa ulawulo lomgangatho womoya nokujongwa kongcoliseko lomoya kwindawo ephantsi kolawulo lweSixeko nokuqinisekisa ukuba kuyathintelwa ukungcoliswa komoya okanye, kwimeko apho oku kungenakuthintelwa ngokupheleleyo, kucuthwe kwaye ilungiswe lo meko.
17 kweyeThupha 2016
IPhondo leNtshona Koloni: Isongezelelo kwiGazethi yePhondo 7662
ULUHLU LWEZIQULATHO ISAHLUKO I INKCAZA NEMITHETHO-SISEKO ENGUNDOQO 1.
Iinkcazelo
2. Ukusetyenziswa kwalo Mthetho kaMasipala
3. Ungquzulwano neminye imithetho ISAHLUKO II UMSEBENZI WENKATHALO
4. Amanyathelo afanelekileyo okuthintela ungcoliseko lomoya
ISAHLUKO III UKONYULWA KWEGOSA LOMGANGATHO WOMOYA 5.
Ukonyulwa kwegosa lomgangatho womoya ISAHLUKO IV IMIGAQO YOKUKHUTSHWA KWEMISI KWINGINGQI, IINQOBO NEMIGAQO KUNYE NEMIDA YOLAWULO LOMSI Isahluko 1: IMigaqo yokuKhutshwa koMsi kwingingqi
6. Isigunyaziso ngokomthetho Isahluko 2: IiNqobo ezisesikweni neMigaqo
7. INkqubo yokuFumanisa izinto eziseMoyeni
8. Ukwaziswa kwemida yolawulo longcoliseko lomoya ISAHLUKO V UKUKHUTSHWA KWEMISI KUMAZIKO ANGEZIZO IINDAWO ZOKUHLALA
9. Ukusetyenziswa
10. Ukuthintelwa komsi omnyama kwimida yezakhiwo
11. Ukufakelwa kwesixhobo esitshisa amafutha
12. Ukusetyenziswa kwesixhobo esitshisa amafutha
13. Ukuvavanywa kwemisi ekhutshwayo ngamaxesha athile
14. Ingqiniseko
15. Ukufakelwa nokusetyenziswa kwesixhobo somlinganiselo wobumnyama
16 Ukubek iliso nokuthatha iisampuli
17. Ukukhululelwa okwethutyana
17 kweyeThupha 2016
ISAHLUKO VI UKUKHUTSHWA KOMSI KWIINDAWO EKUHLALA KUZO ABANTU 18.
Ukuthintelwa kokukhutshwa komsi omnyama kwiindawo ekuhlala kuzo abantu ISAHLUKO VII UMSI OKHUTSHWA YIMILILO EVUTHA PHANDLE
19. Ugunyaziso lokubasa ngaphandle nokutshisa izinto
20. Umsi obangelwa kukutshiswa kwamatayari nokutshiswa kweerabha nezinye izinto kusenzelwa ukufumana isinyithi
ISAHLUKO VIII UMSI OKHUTSHWA ZIZITHUTHI EZISEBENZISA AMAFUTHA 21.
Ukuthintelwa komsi omnyama ophuma kwizithuthi ezihamba ngamafutha
22. Ukumiswa kwezithuthi ukuze zihlolwe zivavanywe
23. Inkqubo yovavanyo
24. Isaziso solungiso ISAHLUKO IX UKUKHUTSHWA KOMSI OBANGELA INKATHAZO ELUNTWINI
25. Ukuthintelwa kwemisi ebangela inkathazo eluntwini
26. Ukwenza uthuli
27. Amanyathelo okuphelisa inkathazo
17 kweyeThupha 2016
ISAHLUKO X IMICIMBI JIKELELE 28.
29 Unyanzeliso-mthetho
30. Izibheno
31. Ukukhululelwa
32. Ukuzikhusela kumabango ISAHLUKO XI AMATYALA NEZOHLWAYO
33. Amatyala nezohlwayo
34 Ukubhangiswa neendawo ezinokugcinwa
35. Isihloko esifutshane
IShedyuli yoku-1- Iinqobo ezisesikweni neenkcukacha ezibalulweyo ngeZixhobo eziTshisa amaFutha IShedyuli ye-2-Imisebenzi yolawulo olufanelekileyo ukuthintela okanye ukuctha ukukhutshwa komsi ngokutshiswa kwezityalo phandle
ISAHLUKO I IINKCAZELO NEMITHETHO-SISEKO ENGUNDOQO Iinkcazelo 1.
Kulo Mthetho kaMasipala, ngaphandle kokuba umxholo ubonisa ngolunye uhlobo -
UMthetho woMgangatho woMoya kuthethwa uMthetho woLawulo lokuSingqongileyo kaZwelonke: woMgangatho woMoya, 2004 (uMthetho wama-39 ka-2004); impembelelo engalunganag kuthethwa nayiphi na impembelelo eyenzekayo okanye enokwenzeka kwimeko-bume esingqongileyo eyonakalisa okanye enokuthi yonakalise imeko-bume esingqongileyo okanye nayiphi na imbonakalo yayo kangangokuba ide yenzeke imihla ngemihla okanye ngokungenamsebenzi; isingcolisi somoya siquka naluphi uthuli, umsi, ukuqhuma okanye irhasi ebangela okanye enokubangela ukungcoliseka komoya; ungcoliseko lomoya kuthethwa naluphi na utshintsho kwimeko-bume esingqongileyo olubangelwa yiyo nantoni na ekhutshelwa emoyeni ojikeleza umhlaba isuka kuwo nawuphi na umsebenzi, nalapho olo tshintsho lunempembelelo engalunganga kwimpilo yabantu okanye kwintlalo-ntle yabo okanye kulwakhiwo, kukomelela nemveliso yendalo okanye ekulawulweni kwezinto eziphilileyo, okanye kwizinto eziluncedo ebantwini, okanye oluya kuba nempembelelo kwixesha elizayo;
51 52 IPhondo leNtshona Koloni: Isongezelelo kwiGazethi yePhondo 7662
17 kweyeThupha 2016
umda wolawulo longcoliseko lomoya kuthethwa indawo ngokwelizwe ebhengezwe ngokwemigaqo yecandelo le-8 lalo Mthetho kaMasipala ukuba ngumda wolawulo longcoliseko lomoya ngeenjongo zeSahluko IV soMthetho kaMasipala; isicwangciso solawulo lomgangatho womoya kuthethwa isicwangciso solawulo lomgangatho womoya esichazwe kwicandelo le-15 loMthetho woMgangatho woMoya; igosa lolawulo lomgangatho womoya kuthethwa igosa lolawulo lomgangatho womoya elonyulwe ngokwemigaqo yecandelo le-14(3) loMthetho woMgangatho woMoya; umoya osingqongileyo kuthethwa umoya osingqongileyo njengoko uchaziwe kwicandelo 1 loMthetho woMgangatho woMoya; umoya ojikeleza umhlaba kuthethwa umoya ongavalelekanga zizakhiwo, oomatshini, iitshimili okanye ezinye izakheko ezifana nezo; izinto ezikhutshelwa emoyeni okanye umsi okhutshwayo kuthethwa nawuphi na umsi okhutshwayo okanye inkqubo yomsi ohamba nawo ovela kwindawo ethile, apho kungekho ndawo okanye kumthombo wento ehambayo, njengoko kuchaziwe kuMthetho woMgangatho woMoya othi ukhokhelele ekungcolisweni komoya; igosa eligunyazisiweyo kuthethwa umsebenzi weSixeko onoxanduva lokwenza nawuphi na umsebenzi okaanye ukusebenzisa amagunya ngokungqinelana nalo Mthetho kaMasipala, kwaye kuqukwa abasebenzi abagunyaziselwe ukwenza imisebenzi efana noxanduva, imisebenzi okanye amagunya; indlela esebenzayo yokusingqongileyo kuthethwa oko kunika eyona nzuzo ingcono, okanye okubangela owona monakalo mncinane kwimeko yokusingqongileyo ngokubanzi, ngeendleko ezamkelekileyo ngokwexesha elide nangokwexesha elifutshane; isinyithi esitshisiweyo kuthethwa nasiphi isinyithi esithe isigqumathelo saso sasuswa ngokuthi sitshiswe nakuyiphi na indawo okanye isixhobo ngaphandle kwesixhobo esamkelweyo sokutshisa, ngenjongo yokufumana intsimbi isinyithi esingaphantsi kwesigqumathelo esingaphandle; itshimini kuthethwa nasiphi isakhekho okanye umngxuma walo naluphi na uhlobo nalapho kuthi kuphume izingcolisi zomoya; iSixeko kuthethwa iSixeko saseKapa esasekwa ngokweSaziso sePhondo esinguNomb.
479 ka-2000 ngokwemigaqo yecandelo le-12 loMthetho woRhulumente beNgingqi: olawula iZigqeba zikaMasipala, 1998 (uMthetho onguNo.
117 ka-1998) okanye nasiphi isigqeba okanye umsebenzi weSixeko osebenza ngokungqinelana namagunya awanikezelweyo; uMphathi weSixeko kuthethwa umntu owonyulwe liBhunga ngokwemigaqo yecandelo lama-54A loMthetho woRhulumente beNgingqi olawula iiNkqubo zikaMasipala, 2000 (uMthetho onguNomb.32 ka-2000); inqwelo-mafutha esebenzisa ucinezelo lwenjini kuthethwa isithuthi esixhotyiswe ngokutshiswa kwangaphakathi kwamafutha, ukucinezelwa kwenjini, idizili okanye amafutha enjini anjalo; ityala eliqhubekayo kuthethwa ityala apho isenzo okanye ukukhutshwa komsi kukhokhelela ekukhutshweni kwesaziso kodwa lo monakalo ube ungekalungiswa, isuswe okanye ijongwe phambi kokuphelelwa kwesaziso esikhutshwe ngokungqinelana nalo Mthetho kaMasipala; iBhunga kuthethwa iBhunga loMasipala weSixeko; 17 kweyeThupha 2016
IPhondo leNtshona Koloni: Isongezelelo kwiGazethi yePhondo 7662
umsi omnyama kuthethwa (a)
ngokunxulumene neSahluko V kunye neSahluko VI salo Mthetho kaMasipala, umsi othi, xa ulinganiswa kusetyenziswa imitha elula yokufunxa, isixhobo sokulinganisa wobumnyama okanye esinye isixhobo esifana neso, sinamandla obumnyama akumyinge wama-20% okanye ngaphezulu;
(b) ngokunxulumene neSahluko VIII salo Mthetho kaMasipala
(i) umsi okhutshwa kwimibhobho ekhupha imisi kwizithuthi kwiinjini zoxinzelelo lwendalo nezinengxinano yomsi yeeyunithi zomsi ezingama-50 Hartridge okanye ngaphezulu okanye ukufunxa okulula okongeziweyo okungaphezu kwe-1,61 m 1; okanye 18,57 umyinge womthamo; kunye
(ii) nomsi okhutshwa kwimibhobho ekhupha umsi wezithuthi kwiinjini ezinoxinzelelo lokutshisa ngokumandla nezinomlinganiselo wama-56 Hartridge weeyunithi zomsi okanye ngaphezulu okanye ukufunxa ngokulula okongeziweyo ezingaphezu kwe-1,91 m 1; okanye 21,57 umyinge womthamo.
umyalelo kuthethwa umyalelo okhutshwe ngugunyaziwe onikezelwe lo magunya ukuba umntu othile enze okanye azinxweme ekwenzeni izinto ezithile ezinokonzakalisa umgangatho womoya, impilo okanye imeko-bume esingqongileyo uthuli kuthethwa nantoni na eqinileyo ethambileyo okanye engadibenanga nekwaziyo ukusasazeka okanye ichithelwe emoyeni; indawo yokuhlala kuthethwa nasiphi na isakhiwo okanye isakheko, okanye inxalenye yesakhiwo okanye yesakheko esetyenziswa njengendawo yokuhlala okwethutyana okanye umphelo, kwaye kuqukwa nasiphi na isakhiwo esingaphandle kwesikhulu okanye esinye isakheko esidibene naso; imeko-bume esingqongileyo kuthethwa iindawo ezingqongileyo apho kuhlala khona abantu kwaye lo ndawo yenziwe ngezi zinto
(a) umhlaba, amanzi nomoya ojikelezayo;
(b) izinto eziphilayo, ubomi bezityalo nezilwanyana;
(c) nayiphi na inxalenye okanye indibanisela yoko kuchazwe ku-(a) naku-(b) nobudlelwane bazo phakathi kwazo; kunye
(d) nezinto ezibonakalayo, imichiza, iimpawu zobuhle nezenkcubeko kunye neemeko zoku ezichaphazela impilo nentlalo-ntle yabantu;
UMlawuli weSigqeba: icandelo lezeMpilo leSixeko kuthethwa uMlawuli weSigqeba weSixeko onoxanduva kwimicimbi yezempilo; uvavanyo ngokucinezela umcephe isithuthi simile kuthethwa inkqubo yovavanyo echazwe kwicandelo lama-23; isixhobo esitshisa amafutha kuthethwa naliphi iziko lesinyithi elifakelweyo, ibhoyilara, imbiza yokubilisa amanzi, isitovu sokutshisa inkunkuma, isixhobo sokutshaya, i-onti evutha ngeenkuni, iinkuni zokuthengwa okanye iinkuni zokosa ezinamalahle, ukosa inyama phandle okanye esinye isixhobo esiquka itshimini 53 54 IPhondo leNtshona Koloni: Isongezelelo kwiGazethi yePhondo 7662 17 kweyeThupha 2016
(a) elungiselelwe ukutshisa okanye enokutshisa ulwelo, irhasi okanye amafutha aqinileyo;
(b) esetyenziselwa ukulahla nantoni na kuqukwa inkunkuma eqhelekileyo neyingozi ngokusebenzisa ubushushu kwiqondo elingaphantsi kwe-10 kg yenkunkuma ngosuku; okanye
(c) esetyenziselwa ukulungelelanisa ulwelo, irhasi okanye amafutha aziziqina kuyo nayiphi inkqubo ebandakanya ukusetyenziswa kobushushu;
kodwa ayibandakanyi oomatshini abaphehla umbane abangamalalela nabasetyenziswa okwethutyana; izixhobo zokutshisa amafutha emakhaya; kunye nezixhobo zokupheka koomatshini abasebenza ngerhasi ekuthengiseni; imitha yokufunxa ukukhanya kuthethwa isixhobo sokulinganisa esisebenzisa iseli esebenza ngokukhanya okanye ukuchaza ubungakanani bokukhanya obufunxwe sisingcolisi somoya; izinto eziphilayo kuthethwa into engezilwanyana okanye izityalo ekwaziyo ukudlulisa okanye ekhupha izinto zemveli ezifanayo, kuqukwa ezingenazintsholongwane kunye neentsholongwane ezincinane; uMthetho olawula iiNkqubo zikaMasipala kuthethwa uMthetho woRhulumente weNgingqi: olawula iiNkqubo zikaMasipala, 2000, (uMthetho onguNomb.
32 ka-2000); inkathazo kuthethwa ukuphazamisa okungafanelekanga okanye ungenelelo olungalunganga olubangelwa lungcoliseko lomoya olunempembelelo engathandekiyo (a)
kwimpilo okanye kwintlalo-ntle yakhe nawuphi na umntu okanye into ephilayo; okanye
(b) ukusetyenziswa okanye ukonwatyelwa ngumnini okanye lowo uhlala kulo propati okanye kwimeko-bume esingqongileyo;
ukusitheka kuthethwa umlinganiselo wokukhanya oncitshiswe zizingcolisi zomoya ezibambeke kwimilanjana ukuya kukukhanya okubonakalayo, obuchazwa njengepesenti; ukutshisa kwindawo evulekileyo kuthethwa ukutshiswa kwayo nantoni na ungenayo itshimini yokukhupha iimveliso ezifakwe apho zokubasa izise kumoya ojikelezileyo kwaye oko kuquka imililo yeenjongo zoqeqesho kwimililo, kodwa akubandakanywa nakuphi na ukutshisa ngeenjongo zokuzonwabisa okanye zokosa ngokorhwebo, kwaye ukutshisa kwindawo evulekileyo kunezi ntsingiselo zinxulumene nazo; umsebenzisi kuthetha nabani na ongumnini okanye ophethe kwindawo ethile, okanye olawula umsebenzi okanye inkqubo ethile, evelisa izingcolisi zomoya; umntu kuthethwa umntu ngokwnedalo okanye umntu ngokobulungisa; amasango kuqukwa(a)
nasiphi na isakhiwo okanye esinye isakheko;
(b) nawuphi na umhlaba ongenelela ekuhlala kuwo okanye osetyenziswa ngokunxulumene nemisebenzi eyenziwa kweso sakhiwo okanye isakheko;
(c) nawuphi na umhlaba ongenanto;
17 kweyeThupha 2016
IPhondo leNtshona Koloni: Isongezelelo kwiGazethi yePhondo 7662
(d) nayo nayiphi na into ehambayo, inqanawa, iphenyane okanye nawuphi na umkhumbi osebenza kummandla ophantsi kolawulo lweSixeko; kunye
(e) anawo nayiphi na iqumrhu likaRhulumente okanye umhlaba;
uRhulumente wePhondo kuthethwa uRhulumente wePhondo leNtshona Koloni; indlela kawonke-wonke kuthetha indlela uluntu olunelungelo lokuyisebenzisa; umsi kuthethwa nayiphi na irhasi, izinto ezithile neemveliso zokutshisa ezikhutshelwa emoyeni ojikelezileyo apho kutshiswe khona into okanye ibekwe ebushushwini kwaye oko kuquka umle okanye umsizi, uhlalutye nezinto ezinohlalutye eziphuma emsini; uphando lobungcaphephe kuthethwa naluphi na uphando lobungcaphephe oluphathelene nomgangatho womoya oluqhutywa yingcali okanye yingcaphephe eyamkelweyo eneziqinisekiso zemfundo ezifanelekileyo nobunye ubuchule kwikhondo lolawulo lomgangatho womoya; indawo yokufefeza kuthethwa indawo okanye indawo evalelweyo echazwe kwicandelo lama-25 esetyenziselwa ukupayinta ngokufefeza, kunye negunjana lokufefeza likwathetha into efana nale; ukutshisa okungagunyaziswanga kuthethwa ukutshiswa kwayo nantoni na naphi na okanye isixhobo kuwo nawaphi na amasango ngaphandle kwesixhobo sokutshisa esamkelweyo ngaphandle kokufumana imvume ebhaliweyo kwangaphambili kwiSixeko; kwaye; isithuthi kuthethwa nayiphi na inqwelo mafutha, isithuthuthu, ibhasi, iloli okanye nasiphi na isithuthi esisebenzisa ngokuyinxalenye okanye xa siphelele isipirithi esinokutsha, umphunga, irhasi okanye i-oli, okanye ngayo nayiphi indlela engengawo amandla omntu okanye esilwanyana.
Ukusetyenziswa kwalo Mthetho kaMasipala 2.
Lo Mthetho kaMasipala usebenza kuzo zonke iipropati okanye amasango aphantsi kolawulo lweSixeko.
Ungquzulwano neminye imithetho 3.
Xa kunokubakho uxambuliswano phakathi kwalo Mthetho kaMasipala neminye imithetho kamasipala okanye nawuphi umgaqo-nkqubo olawula ungcoliseko lomoya, imiqathango yalo Mthetho kaMasipala iya kuba yiyo elandelwayo ngokuphathelene nolawulo lomgangatho womoya.
ISAHLUKO II UMSEBENZI WENKATHALO Amanyathelo afanelekileyo okuthintela ungcoliseko lomoya 4.
(1) Nabani na onoxanduva ngokupheleleyo okanye ngokuyinxalenye ekudaleni ungcoliseko lomoya okanye ukudala umngcipheko wongcoliseko lomoya olwenzekayo makathathe onke amanyathelo afanelekileyo kuqukwa neyona ndlela anokuyikhetha yokukhusela okusingqongileyo ngokufanelekileyo
(a) ukuthinbtela naluphi na ungcoliseko lomoya olumandla ekubeni lwenzeke; kwaye
(b) 17 kweyeThupha 2016 makacuthe ze, ngokufanelekileyo kangangoko kunokwenzeka, alungise iimpembelelo zokusingqongileyo neziphumo zongcoliseko lomoya olwenzekileyo.
(2) ISixeko sinakho ukuyalela nabani na ongakwaziyo ukuthatha afanelekileyo afunekayo phantsi kwecandelwana (1) ukuze
amanyathelo (a) siphande, siphengululwe ze sihlole impembelelo yemisebenzi ekhethekileyo ze sinike ingxelo ngalo nto; kokusingqongileyo
(b) ukuthatha amanytahelo afanelekileyo phambi komhla ochaziweyo;
(c) siqhube ngenyameko nalo manyathelo; kwaye
(d) siwagqibezele phambi komhla ofanelekileyo ochaziweyo,
kuphela ukuba phambi kwalo myalelo iSixeko kufuneka sinike lo mntu isaziso esifanelekileyo simyalele ukuba azise igosa eligunyazisiweyo ngeenjongo zakhe.
(3) ISixeko sinakho ukuthi, ukuba umntu akaphumeleli ukuthobela okanye uthobela ngokungonelanga umyalelo ochazwe kwicandelwana (2), ukuthatha amanyathelo afanelekileyo okulungisa lo meko.
(4) ISixeko sinakho ukuthi, ukuba umntu akaphumeleli ukuthatha amanyathelo achazwe kwicandelwana (1), ukufumana zonke iindleko ezifanelekileyo ezenzekileyo ngenxa yokuba sona sithe sathatha amanyathelo phantsi kwecandelwana (3) kuye nawuphi na okanye kwaba bantu balandelayo:
(a) nawuphi na umntu othe okanye obenoxanduva, okanye obe negalelo ngqo kungcoliseko lomoya okanye kumathuba okwenza ungcoliseko lomoya;
(b) umnini womhlaba ngelo xesha xa kusenzeka ungcoliseko lomoya okanye kukho amathuba okungcoliseka komoya;
(c) umntu ophetheyo kulo mhlaba okanye nabani na onelungelo lokusebenzisa umhlaba ngelo xesha xa
(d) (i) umsebenzi okanye inkqubo ekuthethwa ngayo yayivunyelwe okanye yayisenziwa; okanye (ii)
ukudula kwale meko; okanye
nabani na ongazange aphumelele ngokungakhathali ukuthintela
(i) isenzo okanye inkqubo eyenziweyo okanye eyenziwayo; okanye
(ii) ekubeni lo meko iqhubeke.
(5) Nabani na ongaphumeleli ukuthobela umyalelo ochazwe ku-4(2) wophula umthetho ngokungqinelana neSahluko XI salo Mthetho kaMasipala.
17 kweyeThupha 2016
IPhondo leNtshona Koloni: Isongezelelo kwiGazethi yePhondo 7662
ISAHLUKO III UKONYULWA KWEGOSA LOMGANGATHO WOMOYA Ukonyulwa okanye ukuqeshwa kwegosa lomgangatho womoya 5.
UMphathi weSixeko kufuneka, ngokubambisana noMlawuli weSigqeba: ezeMpilo kwiSixeko, onyule okanye aqeshe umsebnzi weSixeko saseKapa njengeGosa loMgangatho woMoya oza kuba noxanduva lokuququzelela imicimbi ephathelene nolawulo lomgangatho womoya nokunika okanye ukukhaba iiMpepha-mvume zokuKhuphela umsi eMoyeni osiNgqongileyo okanye iiMpepha-mvume zeThutyana zokukhuphela umsi kuMoya osiNgqongileyo ngokungqinelana noMthetho olawula uMgangatho woMoya phantsi kommandla wolawulo lweSixeko.
ISAHLUKO IV IMIGAQO YOKUKHUTSHWA KWEMISI YENGINGQI, IINQOBO NEMIMISELO KUNYE NEMIDA YOLAWULO LOMSI Isahluko 1: IMigaqo yokukhutshwa kwemisi kwiNgingqi Igunya elisemthethweni 6.
(1) ISixeko sinakho ukuthi, ngesaziso (a)
sichonge izinto okanye imixube yezinto ezikumoya osingqongileyo nalapho, ngenxa yoxinzelelo kumoya osingqongileyo, ukufumba ngomthamo omninzi, ukubeka okanye ngenye indlela, zibe yingozi kwimpilo, kwintlalo-ntle okanye kwimeko-bume esingqongileyo kummandla wogunyaziso weSixeko saseKapa okanye apho igosa lomgangatho womoya likholwa ukubaoko kuzisa obo bungozi; kwaye
(b) ngokuphathelene nento nganye kwezo okanye umxube wezinto, zivelise umsi wezinto ezinokukhutshwa kulo ndawo, nokuba akukulo ndawo okanye kumthombo ohambayo kummandla wogunyaziso weSixeko saseKapa.
(2) ISixeko sinokuthathela ezi nkalo zilandelayo ingqalelo ngokumisela imigangatho yokukhutshwa komsi kwingingqi:
(a) kwimpilo, kukhuseleko nakwiinjongo zokukhusela okusingqongileyo;
(b) inkqubo esetyenziswayo yokuhlola;
(c) uphando-nzulu ngezinto ezinokwenzeka;
(d) ubuchule bokubek esweni;
(e) iziphumo kwintlalo nakuqoqosho;
(f) indima kwindalo yomlilo kwiintsalela zezityalo; kunye
(g) neyona nto inokukhethwa inokwenziwa kokusingqongileyo.
17 kweyeThupha 2016 (3) Nabani na onento ayikhuphela emoyeni okanye umxube wezinto ezithile njengoko kuchaziwe kwicandelwana (1) makathobele imigaqo yokukhutshwa kwemisi eyabhengezwa ngokungqinelana nalo Mthetho kaMasipala kwaye ukungaphumeleli ukweza oko sisenzo solwaphulo-mthetho ngokungqinelana neSahlukoXI salo Mthetho kaMasipala.
ICandelo le-2: Imigaqo emiselweyo Inkqubo elandelwayo yokufumanisa izinto ezisemoyeni 7.
(1) ISixeko kufuneka xa sifumanisa naxa sibeka phambili izinto ezisemoyeni ojikelezayo neziyingozi kwimpilo yoluntu, intlalo-ntle okanye kokusingqongileyo siqwalasele oku kulandelayo:
(a) amathuba, ubuzaza nobuninzi beempembelelo ngokuphathelene nempilo yoluntu nakokusingqongileyo ngokubanzi, ngeempembelelo ezingenakujikwa eziyinkxalabo emandla;
(b) ukuba sendaweni yonke noxinzelelo olumandla lwezo zinto kumoya osingqongileyo;
(c) ukuba nokutshintshwa kwemeko yezendalo nokuguquka kwemeko yesingcolisimoya, njengoko ezi nguqu zinokukhokhelela ekuvelisweni kwemichiza eyityhefu kakhulu kokusingqongileyo, ngokukodwa ukuba ezo zinto ngokukodwa ukuba lo nto inokuboliswa ziintsholongwane kwaye inakho ukuphinda-phindeka, kokusingqongileyo okanye kuthungelwano lomjikelo wokutya;
(d) impembelelo yezinto kuqwalaselwa ezi mpawu zilandelayo:
(e) (2) (i) ubungakanani babantu abasesichengeni, izinto eziphilayo okanye iindawo ezihla kuyo;
(ii) ubukho bezibnto ekulula kakhulu ukuba zingene kuzo ezi zingcolisi kulo ndawo ichaphazelekayo; kunye
nezinto ezingcolisa umoya ezilawulwa yimigaqo yamazwe ngamazwe.
Igosa lomgangatho womoya kufuneka, lisebenzisa inkqubo emiselwe kwicandelwana (1), liqulunqe uluhlu lwezinto ezikumoya ojikelezileyo eziyingozi kwimpilo yoluntu, kwintlalo-ntle okanye kokusingqongileyo.
Ukubhengezwa kommandla wolawulo longcoliseko lomoya 8.
(1) Iyonke le ndawo iphantsi kolawulo lweSixeko saseKapa ibhengezwa njengendawo yolawulo longcoliseko lomoya.
(2) ISixeko sinokuthi, kumda wolawulo longcoliseko ngokwenza isaziso kwiPhepha-mvume lePhondo - lomoya, ngamaxesha athile
(a) sithintele okanye sinqande ukukhutshwa kwezingcolisi-moya ezohlukeneyo kuzo zonke iindawo okanye kwiindawo ezithile;
(b) sithintele okanye sinqande ukutshiswa kweendidi ezithile zamafutha;
(c) limisele iimfuno ezohlukeneyo kumda wolawulo longcoliseko eziphathelene nomgangatho womoya ngokuphathelene: lomoya 17 kweyeThupha 2016
(i) neendawo ezohlukeneyo ngokwelizwe;
(ii) kumasango akhethekileyo;
(iii) kwiindidi zamaziko;
(iv) kumaziko asetyenziselwa iinjongo ezikhethekileyo; okanye
(v) kwimithombo ejikelezayo.
(3) ISixeko sinakho ukuqulunqa nokupapasha imigaqo-nkqubo nezikhokhelo, kuqukwa nezikhokhelo zobuchwepheshe, ngokuphathelene nokulawulwa kwemisebenzi edala ngqo nangokungathanga ngqo ungcoliseko lomoya kumda wolawulo longcoliseko lomoya.
(4) Akukho mnini okanye mntu uhlala kulo ndawo uya kudala okanye uya kuvumela ukukhutshwa komsi ongulo mthamo okanye ubukhulu kulo ndawo njengoko uya kuvalela ukukhanya ngomlinganiselo ongaphezu kweepesenti ezingamashumi amabini (20).
ISAHLUKO V UKUKHUTSHWA KOMSI KUMAZIKO ANGEZIZO IINDAWO ZOKUHLALA Ukusetyenziswa 9.
Ngenjongo zesi Sahluko amasango akabandakanyi izakhiwo.
Ukuthintelwa komsi omnyama ovela kumasango endawo 10.
(1) Ngokuxhomekeke kwicandelwana (2), umsi omnyama akuvumelekanga ukuba ukhutshwe nakuwaphi na amasango ixesha elingaphezu kwemizuzu emithathu (3) ngexesha eliqhubekayo lemizuzu engamashumi amathathu (30).
(2) Eli candela alibhekisi kumsi omnyama okhutshwa kwisixhobo esitshisa amafutha ngexesha eso sixhobo sidunyuswa, sihlaziywa okanye silungiswa, ngaphandle kokuba lo msi ubunokuthintelwa kusetyenziswa eyona ndlela ingcono kokusingqongileyo.
(3) Amacandelwana (1) no-(2) akasebenzi kwabo baneempepha-mvume zomoya ojikelezileyo zokwenza imisebenzi edweliswe ngokwemigaqo yecandelo lama-21 loMthetho woMgangatho woMoya, kunye nemigangatho yokukhutshwa komsi edweliswe kwezo mpepha-mvume zokukhupha imise kulo moya ujikelezileyo.
Ukufakelwa kwesixhobo esitshisa amafutha 11.
(1) Akukho mntu uya kufakela, atshintshe, andise, okanye asebenzise nasiphi isixhobo esitshisa amafutha kuwo nawaphi na amasango ngaphandle kokufumana imvume ebhaliweyo kwangaphambili kwiSixeko, nenokunikezelwa kuphela emva kokuba kuqwalaselwe uxwebhu lwesicelo olumiselweyo olugcwalisiweyo ndawonye nezicwangciso neenkcukacha ezifanelekileyo.
(2) Akukho mnalungelo aya kufunyanwa ngumntu owenze isicelo sesigunyaziso esibhaliweyo ngokungqinelana necandelwana (1) ngexesha elifutshane xa isicelo eso sisaqwalaselwa.
17 kweyeThupha 2016 (3) Isigunyaziso esibhaliweyo esinikezelwe siSixeko ngokuphathelene nokufakelwa, ukutshintshwa, ukwandiswa, okanye ukusetyenziswa kwesixhobo esitshisa amafutha ngokungqinelana nomthetho kamasipala ekuthethwa ngawo nolawulo lomgangatho womoya okanye umgaqo ngokungqinelana noMthetho wokuThintelwa koNgcoliseko kuMoya osiJikelezileyo, norhoxisiweyo ngoku siya kuthatyathwa njengesanelisa iimfuno zecandelwana (1) nalapho ubungqina boko buya kwandlalwa kwigosa eligunyazisiweyo.
(4) Apho kufakelwe khona isixhobo esitshisa amafutha, satshintshwa, sandiswa okanye kwafakelwa esinye endaweni yesinye kumaziko ngokuchasene nemiqathango yecandelwana (1), igosa eligunyazisiweyo linakho ukuthi, ngesaziso esibhaliweyo kumnini wendawo okanye kumsebenzisi wesixhobo eso:
(a) liyalele ukususwa kwesixhobo esitshisa amafutha kulo ndawo, ngeendleko zomnini, umsebenzisi okanye bobabini ngexesha elichazwe kwisaziso eso, okanye,
(b) limisele umdliwo ongadlulanga kwi-R10 000 phambi kokuqwalasela isicelo sesigunyanyiso ngokungqinelana necandelwana (1).
(5) Xa ubunini besixhobo esitshisa amafutha esiphunyezwe siSixeko budluliselwa kumnini omtsha, umnini omtsha kufuneka enze isicelo sesigunyaziso esibhaliweyo sokusebenzisa eso sixhobo ngokwemigaqo yecandelwana (1).
(6) Isixhobo esitshisa amafutha masithobele imigaqo yokukhutshwa komsi equlethwe kwiShedyuli 1 yalo Mthetho kaMasipala.
Ukusetyenziswa kwesixhobo esitshisa amafutha 12.
(1) Akukho mntu uvumelekile ukusebenzisa nasiphi isixhobo esitshisa amafutha kuyo nayiphi na indawo ngokuchasene nesigunyaziso esibhaliweyo esichazwe kwicandelo 11(1).
(2) Kwimeko apho isixhobo esitshisa amafutha sisetyenziswe kwindawo ngokuchasene nemiqathango yecandelwana (1), igosa eligunyazisiweyo linakho ukuthumelela isaziso esibhaliweyo umnini wendawo apho kukho isixhobo esitshisa amafutha (a) lirhoxise isigunyaziso esibhaliweyo esichazwe kwicandelwana (1); kwaye
(b) ukuyalela ukususwa kwesixhobo esitshisa amafutha kulo ndawo ngeendleko zomnini wendawo nomsebenzisi waso ngexesha elimiswe kwisaziso.
(3) Kwimeko apho umnini wezakhiwo okanye umsebenzisi wesixhobo esitshisa amafutha engaphumeleli ukuthobela isaziso esikhutshwe ngokwemigaqo yecandelwana (2), igosa eligunyazisiweyo linakho ukususa isixhobo esitshisa amafutha kulo ndawo, ze lihlawulise iindleko ezifanelekileyo ezenziweyo ngumnini okanye umsebenzisi ekuthethwa ngaye.
UVavanyo lokuKhutshwa komsi ngamaxesha athile 13.
Igosa eligunyazisiweyo linakho ukuyalela umnini okanye umsebenzisi waso nasiphi isixhobo esitshisa amafutha esikwaziyo ukutshisa amafutha aziziqina ukwenza uvavanyo lwemisi ekhutshwayo ngamaxesha athile ngokungqinelana neendlela ezimiswe kwiShedyuli 1 yalo Mthetho kaMasipala. 17 kweyeThupha 2016 IPhondo leNtshona Koloni: Isongezelelo kwiGazethi yePhondo 7662
Ukucingela 14.
(1) Umsi omnyama uya kucingelwa ukuba ukhutshwe kwindawo ethile ukuba kubonakala ukuba kutshiswe amafutha okanye into ethile kulo ndawo, kunye nokuba iimeko bezichaza ukuba oko kutshiswa bekunamathuba okwenza umsi ophumayo omnyama, ngaphandle kokuba umnini, lowo uhlala apho okanye umsebenzisi, ngokwemeko leyo, angabonisa ukuba akukho msi mnyama ukhutshiweyo apho.
(2) Kwimeko apho igosa eligunyazisiweyo libone isixhobo esitshisa amafutha sikhupha umsi okhethekileyo; okanye umsi omnyama ixesha elingaphezulu kwemizuzu emi-3 rhoqo kwisiqingatha seyure esilinganisiweyo, igosa eligunyazisiweyo linakho ukukhupha isaziso sokuthobela esiyalela umsebenzisi okanye umnini ukuba awuyeke kwangelo xesha lo msebenzi wesixhobo esitshisa amafutha de kufike ixesha apho isixhobo esitshisa amafutha sibe silungisiwe ngokokwaneliseka kwegosa eligunyazisiweyo.
(3) Ukungaphumeleli ukuthobela umyalelo okhutshwe ngokungqinelana necandelwana 2 kuya kuba lulwaphulo-mthetho.
Ukufakelwa nokusetyenziswa kwesixhobo esilinganisa ubumnyama bomsi 15.
(1) Igosa eligunyazisiweyo linakho ukukhupha isaziso kuye nawuphi na umsebenzisi wesixhobo esitshisa amafutha, okanye umnini okanye lowo uhlala kulo ndawo apho kusetyenziswa, okanye kujoliswe ukusetyenziswa isixhobo esitshisa amafutha, ukufakela, ukulondoloza nokusebenzisa isixhobo esilinganisa ubumnyama bomsi ngeendleko zakhe, ukuba (a)
ukukhutshwa komsi omnyama okungagunyaziswanga nokungekho mthethweni kulo ndawo kuthethwa ngayo kwenzeka rhoqo kwaye kuyaqhubeka ixesha leentsuku ezimbini ubuncinane;
(b) ukukhutshwa komsi omnyama okungagunyaziswanga nokungekho mthethweni kulo ndawo kwenzeke ngokweziqabu kwisithuba seentsuku ezilishumi elinesine ubuncinane;
(c) isixhobo esitshisa amafutha sithe, okanye silungiselelwe ukuba, sifakelwe kwindawo leyo kuthethwa ngayo nenokuthi ikhuphe umsi omnyama;
(d) umntu ekukhutshelwe yena isaziso ze wagwetywa okanye wahlawuliswa umdliwo wokuvuma ityala izihlandlo ezininzi kwiminyaka emibini edlulileyo ngokwaphula umthetho phantsi kweli Candelo okanye nawuphi na umthetho kamasipala ngemibandela yomgangatho womoya kwaye akathathanga manyathelo afanelekileyo ukuthintela okunye ukwaphula umthetho kwimiqathango yeli Candelo; okanye
(e) igosa eligunyazisiweyo liqwalasela ukuba uhlobo lwezingcolisi-moya ezikhutshwa kulo ndawo zinokubeka umngcipheko okanye ubungozi kwimpilo okanye kwimeko-bume esingqongileyo.
17 kweyeThupha 2016
Ukubeka iliso kunye nokuvavanya 16. Lowo uhlala okanye umnini wendawo, kunye nomsebenzisi waso nasiphi isixhobo esitshisa amafutha, ekufuneka ukuba afakele isixhobo sokulinganisa ubumnyama bomsi ngokwemigaqo yecandelo 15(1) kufuneka (a)
abhale phantsi zonke iziphumo zokubek iliso nezesampuli ze agcine ikopi yezi nkcukacha ubuncinane iminyaka emine emva kokufumana iziphumo;
(b) ukuba ucelwe ukuba enze njalo ligosa eligunyazisiweyo
(i) avelise iinkcukacha zokubek iliso nezeesampuli zohlolo; kwaye (ii) abonelele ngengxelo ebhaliweyo, ngohlobo nangomhla ochazwe ligosa eligunyaizisweyo, ngenxalenye okanye ngazo zonke iinkcukacha ezibhaliweyo zokubek esweni nezesampuli.
Ukukhululelwa okwexeshana 17.(1) Ngokuxhomekeke kwicandelo lama-34 nasekubeni kufunyenwe isicelo esinezizathu ezivakalayo ngokubhaliweyo ngumnini okanye lowo uhlala kweso siza okanye umsebenzisi wesixhobo esitshisa amafutha, iSixeko sinakho ukukhululela okwethutyana ngokubhaliweyo komnye okanye kuyo yonke imiqathango yeli Candelo.
(2) Nakuphi ukukhululelwa okunikezelwe phantsi kwecandelwana (1) makuchaze ubuncinane oku kulandelayo:
(a) inkcazeloa ngesixhobo esitshisa amafutha nendawo esisetyenziselwa kuyo;
(b) izizathu zokunikezela olo khululelo;
(c) iimeko ezihambelana nolo khululelo, ukuba zikho;
(d) ixesha elinikezelweyo lokukhululelwa; kunye
(e) naziphi ezinye iinkcukacha ezifanelekileyo.
(3) ISixeko asinakho ukunikezela ngokhululo lwethutyana phantsi kwecandelwana (1) de sibe:
(a) sithathe amanyathelo afanelekileyo ukuqinisekisa ukuba bonke abantu ekunokwenzeka ukuba amalungelo abo anyhashiwe ngokunikezelwa kokhululo lwethutyana, kuqukwa nabanini abamelene nalo okanye abo bahlala kulo propati, banolwazi ngesicelo sokukhululelwa okwethutyana nendlela yokufumana ikopi yaso;
(b) ukuba abo bantu bafumene amathuba afanelekileyo okuchasa isicelo; kwaye
(c) ziqwalaselwe ngokukuko ziphakanyisiweyo. kwaye zathathelwa ingqalelo ezo
zicelo 17 kweyeThupha 2016
IPhondo leNtshona Koloni: Isongezelelo kwiGazethi yePhondo 7662
ISAHLUKO VI UKUKHUTSHWA KOMSI KWIINDAWO EKUHLALA KUZO ABANTU Ukuthintelwa kokukhutshwa komsi omnyama kwiindawo ekuhlala kuzo abantu 18.
(1) Ngokuxhomekeke kwicandelo 4(1), akukho mntu uya kukhupha okanye uya kuvumela ukukhutshwa komsi omnyama kuyo nayiphi na indawo ekuhlala kuyo abantu ixesha elilinganisiweyo elingaphezu kwemizuzu emithathu ngexesha eliqhubekayo lemizuzu engamashumi amathathu.
(2) Ngokuxhomekeke kwicandelo lama-31, nokwenziwa kwesicelo esibhaliweyo ngumnini okanye lowo uhlala nakweyiphina indawo yokuhlala, iSixeko sinakho ukunikezela ngokhululelo lwethutyana ngokubhaliweyo kumqathango omnye okanye yonke yesi Sahluko.
(3) Ngokuxhomekeke kwicandelo 4(1), akukho mntu uya kukhupha okanye uya kuvumela ukukhutshwa komsi omnyama kangangokuba ubangele inkathazo.
ISAHLUKO VII UMSI OBANGELWA YIMILILO ETSHISWA NGAPHANDLE Isigunyaziso sokutshisa ngaphandle nokutshisa impahla 19.
(1) Ngokuxhomekeke kwicandelwana (4) akukho mntu uvumelekileyo ukutshisa ngaphandle nantoni na nakuwuphi na umhlaba okanye indawo, ngaphandle kokuba lo mntu uqale wafumana isigunyaziso esibhaliweyo sokutshisa ngaphandle kwiSixeko.
(2) (a) (b) Kwimeko apho umntu wangaphandle efuna ukutshisa ngaphandle egameni lomnini wepropati, makufunyanwe imvume ebhaliweyo ngulo mntu uzimeleyo kumnini wepropati phambi kokwenza isicelo kwiSixeko sesigunyaziso sokutshisa ngaphandle.
ISixeko singatshisa ngaphandle xa sibona kufanelekile nalapho umnini okanye lowo uhlala kulo propati engafumaneki.
(3) ISixeko sinakho ukuthi, ngesigunyaziso esibhaliweyo esichazwe kwicandelwana (1) simisele imiqathango kulo mntu ekumele ukuba ayithobele lowo wenza isicelo esibhaliweyo.
(4) ISixeko asinakho ukugunyazisa ukutshisa ngaphandle okuchazwe kwicandelwana (1) ngaphandle kokuba sonelisekile ukuba umfaki-sicelo ujongene ngokufanelekileyo nezi mfuno zilandelayo:
(a) impahla leyo iza kutshiselwa ngaphandle emhlabeni apho ivele kuwo;
(b) umntu ocela isigunyaziso ulwenzile na uphando nohlolo lwezinye iindlela ezinokwenziwa ngokufanelekileyo zokucutha, ukusebenzisa ngokutsha , ukurisayiklisha okanye ukususa impahla ukuze kucuthwe umthamo wempahla leyo iza kutshiselwa ngaphandle, ngokokwaneliseka kweSixeko;
(c) lo mntu ucela isigunyaziso uwenzile na uphando okanye uhlolo ngempembelelo yokutshisela ngaphandle kokusingqongileyo ngokokwaneliseka kweSixeko;
(d) 17 kweyeThupha 2016 lo mntu ucela isigunyaziso usifakile na isaziso kwiphepha-ndaba lengingqi elijikeleziswa kwingingqi okanye wazisa ngokubhaliweyo abanini okanye abo bahlala kuzo zonke iipropati ezimelene nale
(i) ngazo zonke iinkcukacha zokutshisela ngaphandle okucetywayo; kunye
(ii) nelungelo labanini nabo bahlala kwiipropati ezimeleyo lokufaka izichaso ezibhaliweyo ngesiphakamiso sokutshisela ngaphandle kwiSixeko kwisithuba seentsuku ezi-7 sazisiwe;
(e) umntu lowo ucela isigunyaziso ubunikile na ubungqina bokuba isaziso esibhaliweyo sifunyenwe ngabanini okanye abo bahlala kwiipropati ezimeleyo ubuncinane kwiintsuku ezisixhenxe (7) phambi kokuba siqwalaselwe isicelo sokutshisela ngaphandle.
(f) umrhumo omisiweyo sele uhlawuliwe kwiSixeko.
(g) umhlaba apho lo mntu ezimisele ukutshisela khona ngaphandle impahla ngumhlaba karhulumente, ifama okanye umhlatyana, okanye umhlaba okwilokishi eyaziwayo ongasetyenziselwa iinjongo zendawo yokuhlala;
(h) ukutshisela ngaphandle kwenziwa ubuncinane kumgama we-100 leemitha ukusuka kwizakhiwo okanye kwizakheko; kwaye
(i) ukutshisela ngaphandle akuzi kubeka ingozi kwimpilo yabantu okanye kukhuseleko, kwiipropati zabucala okanye kokusingqongileyo.
(5) Imiqathango yeli candelo ayizi kusebenza (a)
kwizenzo zokuzonwabisa ngaphandle apho kosiwa inyama okanye izenzo zokoja kwindawo ezimeleyo okanye kwiindawo ezilungiselelwe oko;
(b) kwimililo emincinane elawulwayo kwiindawo zamatyotyombe ngeenjongo zokupheka, ukuzifudumeza nezinye iinjongo zasekhaya;
(6) Ngeenjongo zoqeqesho kukhuseleko kwimililo amacandelo (4)(a), (b), (f) no-(g) ayisayi kusebenza.
(7) Imisebenzi yolawulo emiselwe kwishedyuli ye-2 yoMthetho kaMasipala mayisetyenziselwe ukuthintela okanye ukucutha ukukhutshwa komsi ekutshisweni ngaphandle kwezityalo eziphantsi kolawulo lweSixeko.
Imisi ebangelwa kukutshiswa kwamatayala nokutshiswa kweerhabha nezinye izinto ngabo bafuna isinyithi 20.
(1) Akukho mntu uvumelekileyo, ngaphandle kwesigunyaziso esibhaliweyo seSixeko, kuyo nayiphi na indawo
(a) Ukuqhuba okanye ukuvumela ukuba kutshiswe amatayala, iimveliso zerhabha, iintambo, ezogqunywe ngobunono okanye ezogqunywe ngerhabha, izixhobo okanye nayiphi enye imveliso efana nazo ngeenjongo
(i) zokufumana isinyithi/intsimbi engaphakathi kuzo;
17 kweyeThupha 2016 IPhondo leNtshona Koloni: Isongezelelo kwiGazethi yePhondo 7662
(ii) zokulahla amatayala okanye ezinye iimveliso ezichazwe ku-(a) ngentla njengenkunkuma; okanye (ii) ngaso nasiphi esinye isizathu, ngaphandle kokucoca ephathelene nobushushu benkunkuma jikelele nenkunkuma eyingozi kuso nasiphi isixhobo esinelayisenisi ngokungqinelana necandelo lama-41(1)(a) loMthetho woLawulo lokuSingqongileyo weSizwe: olawula uMgangatho woMoya;
(b) ukuba naso, ukusigcina, ukusithutha okanye ukurhweba ngentsimbi etshisiweyo efunyenwe ngenxa yokutshiswa okungagunyaziswanga.
(2) Igosa eligunyazisiweyo linakho ukuthi ngenjongo yokuqokelela ubungqina, lithimbe nayiphi na intsimbi etshisiweyo okanye isinyithi kwinkqubo yokutshiswa kwazo nalapho isigunyaziso ngokwecandelo lama-20(1) singafunyanwanga okanye singenakubonelelwa ngumntu ochazwe kwelaa candelwana.
ISAHLUKO VIII UKUKHUTSHWA KOMSI KWIINQWELO-MAFUTHA EZISEBENZISA UCINEZELO LWENJINI Ukuthintelwa komsi omnyama ophuma kwizithuthi ezihamba ngamafutha 21 (1) Akukho mntu uvumelekileyo kwindlela kawonke-wonke okanye kwindlela yabucala okanye nakuyiphi na indawo ukuqhuba okanye ukusebenzisa, okanye ukubangela ukuba kusetyenziswe, isithuthi esisebenzisa amafutha ukuduma esikhupha umsi omnyama.
(2) Ngeenjongo zeli Candelo umnini obhalisiweyo wesithuthi uya kucingelwa ukuba ngumqhubi lowo ngaphandle kokuba kunikwe ubungqina obuchasene noko.
Ukumiswa kwezithuthi ukuba zihlolwe nokuvavanywa kwazo 22.
(1) Ukuze igosa eligunyazisiweyo livunyelwe linyanzelise imiqathango yesi Sahluko, umqhubi wesithuthi kufuneka athobele nawuphi umyalelo ofanelekileyo okhutshwa ligosa eligunyazisiweyo ukuba lenze okanye liququzelele ukuhlolwa okanye ukuvavanywa kwesithuthi eso.
(2) Igosa eligunyazisiweyo linakho ukukhupha umyalelo kumqhubi wesithuthi esikhupha umsi omnyama ukuba amise isithuthi eso ukuze (a)
(b) lihlole kwaye livavanye isithuthi ecaleni kwendlela, nalapho uhlolo novavanyo olo kufuneka luqhutywe (i)
endaweni okanye kufuphi nendawo efanelekileyo apho kunikwa khona umyalelo wokumisa isithuthi; kwaye
(ii) ngokukhawuleza kangangoko kunokwenzeka, kwaye nakuyo nayiphi imeko kwisithuba seyute enye, emva kokuba isithuthi simisiwe ngokungqinelana nomyalelo lowo; okanye
liqhube uhlolo olubonwayo lwesithuthi kwaye, ukuba igosa eligunyazisiweyo likholwa ukuba kukho ukwaphulwa komthetho okwenziweyo phantsi kwecandelo lama-21 liya kuyalela umqhubi wesithuthi eso, ekucingelwa ukuba ngumnini wesithuthi ngaphandle kokuba uvelise ubungqina obuchasa oko obubhaliweyo, ase isithuthi eso kwidilesi emisiweyo okanye kwisikhululo sovavanyo lwezithuthi, ngexesha elimisiweyo, ukuze sihlolwe kwaye sivavanywe ngokungqinelana necandelo lama-23. 65 66 IPhondo leNtshona Koloni: Isongezelelo kwiGazethi yePhondo 7662
17 kweyeThupha 2016
Inkqubo yovavanyo 23. (1) Igosa eligunyazisiweyo malisebenzise inkqubo yokunyusa umcephe wesantya isithuthi singahambi ukuze kuqondisiswe ukuba isithuthi eso esisebenzisa ucinezelo lwenjini siqhutywa okanye sisetyenziswa ngokuchasene necandelo lama-21 (1).
(2) Le nkqubo ilandelayo mayithotyelwe ukuze kuqhutywe uvavanyo lokunyusa umcephe ngesantya isithuthi simile:
(a) xa eyalelwe ukwenza njalo ligosa eligunyazisiweyo, umqhubi makadumise isithuthi, asifake kwigiya ephakathi ze anyathele iklatshi;
(b) ngeli xesha isithuthi sidumayo, igosa eligunyazisiweyo maliqhube uvavanyo ngokubona indlela ophuma ngayo umsi kweso sithuthi;
(c) igosa eligunyazisiweyo malikhawuleze, ngononophelo licinezele ngamandla umcephe wokunyusa isantya kwisithuthi eso, okanye linokuyalela umqhubi ukuba enze njalo emjongile;
(d) ngeli xesha kucinezelwe umcephe, igosa eligunyazisiweyo malilinganise umsi ophuma kumbhobho okhupha umsi wesithuthi ukuze liqondisise ukuba lo msi mnyama okanye awumnyamanga;
(e) igosa eligunyazisiweyo maliyeke ukucinezela umcephe xa injini ifikelela ekugqibeleni kwesantya sesithuthi eso;
(f) ukuba igosa eligunyazisiweyo liyalele umqhubi ukuba acinezele umcephe, umqhubi unakho ukuyeka ukucinezela umcephe xa injini ifikelela kwisantya sokugqibela okanye xa eyalelwe ukwenza njalo ligosa eligunyazisiweyo.
(3) Ukuba, emva kokuba kwenziwe uvavanyo lokunyusa umcephe isithuthi simile, igosa eligunyazisiweyo lonelisekile ukuba isithuthi (a)
asikhuphi umsi omnyama, kufuneka anike umqhubi wesithuthi isiqinisekiso esichaza ukuba isithuthi eso asiqhutywa okanye asisetyenziswa ngokuchasene necandelo lama-21; okanye
(b) sikhupha umsi omnyama, kufuneka akhuphele umqhubi wesithuthi isaziso sokulungiswa ngokungqinelana necandelo lama-24.
Isaziso sokulungisa 24.
(1) Kwimeko apho kwenziwe isigqibo ngokungqinelana necandelo lama-23(3) sokuba isithuthi eso sikhupha umsi omnyama igosa eligunyazisiweyo kufuneka liyalele umnini wesithuthi ngokubhaliweyo ukuba alungise isithuthi eso kwaye asingenisele ukuvavanywa kwakhona kwidilesi echazwe kwisaziso sokulungisa;
(2) Ikopi yeziphumo zovavanyo mazinikezelwe ngumnini obhalisiweyo wesithuthi okanye ummeli wakhe kwigosa eligunyazisiweyo ukuba isikhululo sovavanyo asililo iziko lovavanyo leSixeko ngomhla okanye phambi wokugqibela ochazwe kwisaziso sokulungisa.
(3) Isaziso sokulungisa masibandakanye ezi nkcukacha zilandelayo:
(a) uhlobo nenombolo yobhaliso yesithuthi eso;
(b) igama, idilesi nenombolo yesazisi yomqhubi wesithuthi; kunye 17 kweyeThupha 2016
(c) 67 ukuba umqhubi ayinguye umnini wesithuthi, igama nedilesi yomnini wesithuthi.
(4) Umnini wesithuthi kuya kuthathwa ngokuba wazisiwe ngesaziso sokulungisa ngomhla esikhutshwe ngayo eso saziso.
(5) ISixeko singathatha nokuba ngawaphi na amanyathelo esibona efanelekile kwimeko yokuba iimfuno zecandelwana (1) azithotyelwa, kuqukwa nokuthinjwa kwesithuthi nokufunyanwa kweendleko ezenzekileyo kulo meko kumnini wesithuthi eso.
ISAHLUKO IX UKUKHUTSHWA KOMSI OBANGELA INKATHAZO ELUNTWINI Ukuthintelwa kwemisi ebanga inkathazo eluntwini 25.
(1) Akukho mntu uya kuthi, kwindawo ephantsi kolawulo lweSixeko(a) afefeze okanye athambise ulwaleko oluthile, ipleyiti okanye ulwaleko kumphandle ngeplastiki enamathelayo kuso nasiphi isithutthu, nantoni na, ngaphakathi kwindawo evunyelwe ukuba ifefezwe okanye afefeze kwigunjana, ngenjongo yokudala inkathazo; okanye
(b) afefeze, afake ulwaleko, ulwaleko lwezitywetywe okanye ngeplastiki eza kusetyenziswa nakusiphi na isithuthi, into okanye avumele ukuba kufefezwe, kufakwe ulwaleko lwezitywetywe okanye iplastiki enamathelayo okanye nawuphi na umsebenzi ofana nalo ngaphandle kwendawo ekuvumeleke ukuba kufefezwe kuyo okanye igunjana lokufefeza, ngenjongo yokudala inkathazo.
(c) adale naluphi ungenelelo olungafanelekanga okanye olunjalo ngongcoliseko lomoya, olunokuchaphazela ngokungathandekiyo (i)
impilo okanye intlalo-ntle yakhe nabani na okanye into ephilayo; okanye
(ii) ukusetyenziswa nokonwatyelwa ngumnini okanye lowo kwipropati yakhe okanye kwimeko-bume esingqongileyo; uhlala
(2) Nayiphi indawo yokufefeza okanye igunjana lokufefeza elichazwe kwicandelwana (1) kufuneka:
(a) lakhiwe kwaye lifakwe izixhobo ngokungqinelana neMiqathango yoKhuseleko Jikelele eyabhengezwa ngokungqinelana noMthetho wezeMpilo noKhuseleko eMsebenzini, 1993 (uMthetho onguNomb. 85 ka-1993); kwaye
(b) uphunyezwe ligosa eligunyazisiweyo, ukuze kukhutshwe imise, imingxunya yoomatshini yomoya, ingxolo nalo naliphi elinye iSebe elinokunyanzeliswa nguwo nawuphi omnye umthetho.
(3) Nabani na oqhuba umsebenzi otsazisa isanti, ukucoca ngokutshiza ngomoya, ukusila amatye, ukugudisa okanye umsebenzi ofana nalowo nowawufudula uvelisa umsi wothuli olunokuba yingozi kwimpilo yoluntu, okanye ubangele inkathazo eluntwini, uya kulandela awona manyathelo angcono kokusingqongileyo ukuthintela ukukhutshwa kwemisi kumoya ojikelezileyo ngokwaneliseka kwegunya eligunyazisiweyo. 68 IPhondo leNtshona Koloni: Isongezelelo kwiGazethi yePhondo 7662 17 kweyeThupha 2016
(4) Nabani na owenza umsebenzi ochazwe kwicandelwana (3) kufuneka amisele ubuncinane la manyathelo olawulo alandelayo:
(a) amanyathelo okulawula ukufunxwa kothuli;
(b) naliphi elinye inyathelo lolawulo elamkelwe ligosa lomgangatho womoya okanye ummeli wakhe ogunyazisiweyo.
(5) Lowo uhlala okanye umnini wendawo kufuneka athintele ukubakho ngaphakathi, okanye ukukhutshwa kwayo nayiphi into eyinkathazo engcolisa umoya evela kwindawo yakhe.
(6) Lowo uhlala okanye umnini waso nasiphina isakhiwo apho kuvela khona inkathazo yongcoliseko lomoya, okanye apho kukho inkathazo yongcoliseko lomoya, unetyala lolwaphulo-mthetho.
Ukukhutshwa komsi wothuli 26.
(1) Nabani na owenza umsebenzi okanye ongenzi nto idala okanye ivumela ukukhutshwa kothuli kumoya ojikelezileyo olunokuba yingozi kwimpilo yoluntu nakwintlalo-ntle okanye olunokubangela inkathazo kubantu abahlala okanye abakhoyo kulo ndawo, umsebenzi okanye lo ndawo iya kwamkela elona cebo lingcono linokusebenza kokusingqongileyo ngokokwaneliseka kwegosa eligunyazisiweyo, ukuthintela nokucutha ukukhutshwa kwemisi.
(2) Igosa eligunyazisiweyo linokufuna nabani na okrokrelwa ngokudala inkathazo yothuli ukuba angenise isicwangciso solawulo lothuli ngexesha elimisiweyo kwisaziso esibhaliweyo.
(3) Isicwangciso solawulo lothuli esichazwe kwicandelwana (2) kufuneka:
(a) sichonge yonke imithombo yothuli kweso siza sichaphazelekileyo;
(b) sinike iinkcukacha ngawona manyathelo angcono anokwenzeka anokuthatyathwa ukucutha ukukhutshwa kothuli;
(c) sinike iinkcukacha neshedyuli yokumisela;
(d) sichonge umntu onoxanduva lokumisela amanyathelo;
(e) siqulunqe isicwangciso sokubeka esweni ukuwa kweentlalutye esibhakabhakeni; kwaye
(f) siseke incwadi yokubhala zonke izikhalazo ezifunyenwe ngabantu ngokuphathelene neentlalutye eziwa esibhakabhakeni, ze kubhalwe namanyathelo okulungisa le meko neempendulo kwezo zikhalazo.
(4) Igosa eligunyazisiweyo linakho ukufuna amanyathelo ongeziweyo ukuba achazwe ngakumbi kwisicwangciso solawulo lothuli.
(5) Isicwangciso solawulo lothuli masimiselwe ngexesha elimisiweyo elichazwe ligosa eligunyazisiweyo kwisaziso esibhaliweyo.
(6) Ukungaphumeleli ukuthobela imiqathango yeli candelo kuthetha ukwaphula umthetho.
17 kweyeThupha 2016
69 Amanyathelo okupheliswa kwezinto eziyinkathazo eluntwini 27. Nangaliphi na ixesha, iSixeko sinakho ukuhlawula ngokwalo naziphi iindleko ngokuthatha amanyathelo elibona ukuba ayimfuneko ukuze kulungiswe umonakalo obangelwa yinkathazo kwaye lithintele ukwenzeka kwakhona kwalo nkathazo, kwaye sinokuphinda sizifumane kwakhona ezo ndleko zifanelekileyo ezenziweyo kulo mntu unoxanduva lokudala inkathazo.
Isaziso sokuthobela
ISAHLUKO X IMIBANDELA GABALALA
28.(1) Igosa eligunyazisiweyo linakho ukuthumela isaziso sokuthobela kuye nabani na elikholelwa ukuba unokwenza ngokuchasene, okanye wenze ngokwaphula imiqathango yoMthetho kaMasipala, liyalele lo mntu ukuba (a)
athobele imiqathango efanelekileyo yecandelo loMthetho kaMasipala;
(b) athathe amanyathelo afanelekileyo kokungathotyelwa kwemigaqo; kunye
(c) nokuthobela yonke imiqathango engeminye equlethwe kwisaziso. okuthintela ukwenzeka kwakhona
(2) Isaziso sokuthobela phantsi kwecandelwana (1) sinokuthunyelwa (a)
emveni kokuba lowo uhlala kwindawo, umphathi okanye umnini wendawo leyo, ngokuthi (i)
ithunyelwe kumntu ohlalayo, umphathi okanye umnini wendawo okanye, ukuba umnini akafumaneki okanye uhlala kumazwe aphesheya kweelwandle, i-arhente yomnini-propati; (ii)
ithunyelwe ngeposi ebhalisiweyo kwidilesi yokugqibela eyaziwayo yomnini okanye kwidilesi yokugqibela eyaziwayo ye-arhente; okanye
(iii) ithunyelwe kwidilesi apho kukho le ndawo, ukuba idilesi yomnini nedilesi ye-arhente azaziwa;
(3) Ukungaphumeleli ukuthobela isaziso kuya kuba lulwaphulo-mthetho.
Ukunyanzeliswa 29.
(1) Igosa eligunyazisiweyo malithathe onke amanyathelo asemthethweni, ayimfuneko nafanelekileyo ukuze kunyanzeliswe imiqathango yalo Mthetho kaMasipala.
(2) ISixeko sinakho ukuqulunqa iinkqubo zokunyanzelisa umthetho nekumele ukuba zithathele ingqalelo zonke iinkqubo zonyanzeliso-mthetho ezimiselwe ngurhulumente wesizwe okanye owephondo.
Izibheno 30.(1) Nabani na unakho ukungenisa isibheno ngokuchasene nesigqibo esithathwe ligosa eligunyazisiweyo phantsi kwalo Mthetho kaMasipala ngokwenza isaziso esibhaliweyo ngesibheno ngokungqinelana nemiqathango yecandelo lama-62 loMthetho olawula iiNkqubo zikaMasipala. 70 IPhondo leNtshona Koloni: Isongezelelo kwiGazethi yePhondo 7662 17 kweyeThupha 2016
Ukukhululelwa 31.
(1) Nabani na unakho ukwenza isicelo kwiSixeko, ngokubhaliweyo, sokukhululelwa ekumiselweni kwemiqathango yalo Mthetho kaMasipala.
(2) ISixeko sinakho(a)
ukuphumeza okanye ukukhaba isicelo sokukhululelwa; kwaye
(b) ukunyanzelisa imiqathango xa sinikezela isiphumezo sezicelo zokukhululelwa, ezenziwe ngokungqinelana necandelwana (1).
(3) Isicelo esenziwe ngokungqinelana necandelwana (1) masiphelekwe zizizathu ezivakalayo.
(4) ISixeko sinakho ukucela umfaki-sicelo owenza isicelo sokukhululelwa ukuba athathe amanyathelo afanelekileyo okuzisa eso sicelo kwingqwalasela yabantu abanomdla abafanelekileyo nabachaphazelekayo kunye noluntu.
(5) Amanyathelo achazwe kwicandelwana (4) makabandakanye ukupapashwa kwesaziso ubuncinane kumaphepha-ndaba amabini, elinye elijikeleziswa kwiphondo ze elinye ibe lelijikeleziswa kummandla wolawulo lweSixeko-
(6) (7) (a) enika izizathu zesicelo; kwaye
(b) siqulethe ezinye iinkcukacha eziphathelene nesicelo ngokokufuna kwegosa lomgangatho womoya.
ISixeko sinakho (a)
ukuthi ngokuhamba kwexesha siphengulule nakuphi ukukhululelwa okunikezelwe ngokungqinelana neli candelo, kwaye sinokumisela eminye imiqathango esinokubona ifanelekile; kwaye
(b) ngokwezizathu ezilungileyo singakurhoxisa ukukhululelwa.
ISixeko sinakho ukunganikezele ukukhululelwa phantsi kwecandelwana (1) de iSixeko sibe:
(a) sithathe amanyathelo afanelekileyo okuqinisekisa ukuba bonke abantu ekunokwenzeka ukuba amalungelo abo achaphazeleke ngokungathandekiyo ngokunikezelwa koku kukhululelwa, kuqukwa nabanini bomhlaba abamelene naye okanye abo bahlala apho, babe banolwazi ngesicelo sokukhululelwa.
(b) sibonelele abo bantu ngethuba elifanelekileyo lokuchasa eso sicelo; kwaye
(c) siqwalasele ngokufanelekileyo sithathele ingqalelo naziphi izichaso eziphakanyisiweyo.
Ukuzikhusela kumabango 32.
ISixeko asisayi kuthwala xanduva ngawo nawuphi umonakalo owenzeke kuyo nayiphi ipropati okanye indawo ngesenzo okanye ngokungenzi ngakwicala labasebenzi okanye amagosa eSixeko xa esenza nayiphi imisebenzi okanye esenza nawuphi 17 kweyeThupha 2016
IPhondo leNtshona Koloni: Isongezelelo kwiGazethi yePhondo 7662
ISAHLUKO XI AMATYALA KUNYE NEZOHLWAYO Amatyala kunye nezohlwayo 33.(1) Umntu owaphula imiqathango yamacandelo 4(1) and (2), 6(3), 10(1) and (2), 11(1), 12(1), 19(1), 19(3), 20(1), 20(2), 21(1), 22(1), 24(1), 25(3), (4) , (5) nele-(6) , 26(1), (2), (3) and (5), 28(1), (2) nele-(3) uya kuba netyala lolwaphulo-mthetho.
(2) Nabani na ofunyenwe enetyala lolwaphulo-mthetho ngokunxulumene nalo Mthetho kaMasipala uya kugwetywa isohlwayo okanye, esakugwetywa, uya kuvalelwa ixesha elingadlulanga kunyaka omnye (1) okanye zombini isohlwayo nokuvalelwa.
(3) Nabani na owaphula umthetho ngokuqhubekayo uya kuthwaliswa uxanduva lokuhlawula isohlwayo sosuku ngalunye ngexesha apho lo mntu engaphumeleli ngalo ukuthobela umyalelo, ukuthobela isaziso okanye isaziso sokulungisa, esikhutshwe ngokungqinelana nalo Mthetho kaMasipala.
(4) Lulwaphulo-mthetho ukunikezela ngeenkcukacha ezingenabunyaniso kwigosa eligunyazisiweyo ngokuphathelene nako nakuphi na ukukhutshwa okuphathelene nalo Mthetho kaMasipala.
(5) Kwimeko apho kungabonelelwanga ngesohlwayo esikhethekileyo, nabani na owaphula umthetho ngokungqinelana nalo Mthetho kaMasipala unetyala lokuhlawula isohlwayo nokuvalelwa ixesha elingadlulanga kunyaka omnye (1) okanye zombini oko kuvalelwa nesohlwayo.
(6) Ngaphezu kokumiselwa kwesohlwayo okanye ukuvalelwa, inkundla inakho ukuyalela nabani na onetyala lokwaphula umthetho phantsi kwalo Mthetho kaMasipala (a)
(b) ukuba alungise umonakalo owenziweyo; kunye nokuhlawula iindleko zomonakalo obangelwe komnye umntu okanye kwenye ipropati.
Ukubhangiswa nokugcinwa kweendawo ezithile 34.
(1) Ngenxa yoko uMthetho kaMasipala weSixeko saseKapa: woLawulo loMgangatho woMoya ka-2010 uyabhangiswa.
(2) Nantoni na eyenziweyo okanye ethatyathwa njengeyenziweyo phantsi kwawo nawuphi na umthetho kamasipala ophathelene nomgangatho womoya isasebenza kwaye isesemthethweni kangangoko ungqinelana nalo Mthetho kaMasipala.
Isihloko esifutshane 35.
71 72 IPhondo leNtshona Koloni: Isongezelelo kwiGazethi yePhondo 7662
17 kweyeThupha 2016
ISHEDYULI 1 Iinqobo ezisemthethweno nengcaciso ngezixhobo zokutshisa amafutha: 1.
Zonke izixhobo zokutshisa amafutha ezinakho ukutshisa ngaphezu kwe-100kg/h yamalahle, umthamo opheleleyo okanye amanye amafutha aziziqina ziya kufakelwa isixhobo sokusilawula esifanelekileyo kulungiselelwa ukucutha ukukhupha kwaso iintlalutye nothuli.
2. Isixhobo sokulawula siya kufakelwa ngendlela elungiselela ukuba silondolozeke lula.
3. Uxinzelelo olwamkelekileyo lokukhutshwa kweentlalutye nothuli kwitshimini esebenzela ibhoyilara ebaswa ngamalahle enenkqubo yomatshini epholisayo draught akuvumelekanga ukuba sibe ngaphezu kwama-250 mg/Nm 3 (njengoko ilinganiswe kwi-0 C, 101,3 kPa ne-12% CO2).
Kwimeko apho isixhobo esitshisa amafutha sibhengezwe njengesixhobo esiKhuphayo ngokuLawulekayo ngokungqinelana noMthetho woMgangatho woMoya, kuya kusetyenziswa iMiqathango yesixhobo esiKhuphayo ngokuLawulekayo.
Iinkqubo ezamkelweyo zokuvavanya iya kuba zezi: US EPA: 1.
Inkqubo ye-17 - In-Stack Particulate (PM).
2. Inkqubo ye-5 - Particulate Matter (PM).
Imigangatho ye-ISO: ISO 9096: Ukukhutshwa kwemisi evela kwizinto ezimileyo Isixhobo sokuqwalasela esiphathwayo soxinzelelo oluninzi lwezinto ezihlangeneyo.
Imigangatho yaseBritane BS 3405:1983 Inkqubo yokulinganisa ukukhutshwa kweentlalutye eziquka iintlalutye nothuli (inkqubo eyenziwe lula).
4. ISixeko sinelungelo lokumemelela umnini okanye i-arhente yesixhobo esitshisa amafutha ukuba imisi ephuma kweso sixhobo sitshisa amafutha siphengululwe ngeendleko zakhe ngokwendlela eya kufunwa ligosa eligunyazisiweyo.
Ukogquma ngerabha iitshimini: Zonke izixhobo ezitshisa amafutha ezisebenzisa i-Oli yaMafutha aMakhulu okanye amanye amafutha olwelo afakwe isalfure elingana okanye engaphezu kwe-2.5 % ngokobunzima mazifakelwe iitshimini ezogqunywe ngokupheleleyo kusetyenziswa isithuba somoya esiyi25mm okanye isixhobo sokogquma ngewulu yeminerali ukuthintela ukwakheka kwesidyobho se-asidi.
Ezo tshimini mazilondolozwe zigcinwe zikwimo elungileyo ngalo lonke ixesha.
Ii-onti zokwenza ipizza ezibaswa ngeenkuni nezinye izixhobo zokubasa ezisebenzisa amafutha aziziqina: ii-onti zokwenza ipizza ezibaswa ngeenkuni nezinye izixhobo zokubasa ezisebenzisa amafutha aziziqina kufuneka zifakelwe iimpiko zokupholisa ngokomyalelo wegosa eligunyazisiweyo.
17 kweyeThupha 2016 IPhondo leNtshona Koloni: Isongezelelo kwiGazethi yePhondo 7662
73 ISHEDYULI YE-2 Imisebenzi yolawulo olufanelekileyo ukuthintela okanye ukucutha ukukhutshwa komsi ophuma kwizityalo ezitshayo ezingaphandle 1.
Makuqwalaselwe ezinye iindlela zokutshisa umzekelo: ukugcina ukufuma emhlabeni kusenzelwa ukufunyanwa kwezakha-mziba zezityalo, zomiswe ukuze ziphinde zifunyanwe njengeenkuni.
2. Izityalo ezifanele ukuba zitshiswe (okufana nokucheba amagqabi, ukuzithena okanye ukugawula ukusuka kwindawo esenokukhula kwakhona) ngokomyalelo osisisthethe jikelele zivunyelwe ukuba zome zibe nembonakalo emdakana ngokwebala phambi kokuba zitshiswe.
3. Ngaphandle kweziphunzi zomthi okanye izikhondo zezityalo, indawo ekutshiswa kuyo mayibe kumgama wama-50 eemitha ubuncinane ukusuka nakuyiphi na indlela ngaphandle kwendlela ehamba enkulu yezithuthi, kunye nomgama we-100 yeemitha ukusuka kwindlela enkulu yezithuthi okanye kwindawo ehlala abantu kwipropati ekufuphi.
4. Kufuneka kuqwalaselwe ngokukuko icala obheka kulo namandla omoya, nomgangatho nemeko yezityalo eziza kutshiswa, phambi kokuba kuqaliswe ukutshisa.
5. Kwimeko yezityalo ezanyangwe ngesifefezi esinemichiza yolimo, nayiphi imiyalelo yomvelisi ebhalwe kwimiqondiso yaso nasiphi na isiqulathi ngokuphathelene nokutshiswa kwezityalo ezinyangiweyo mayiqwalaselwe.
6. Kufuneka kuvunyelwe iintsuku ezimbini zemozulu entle phambi kokuba kutshiswe.
7. Izityalo mazipakishwe ngokuqaqeneleyo kunokuba zicukaniswe ndawonye.
8. Umlilo ongephi, oqalwe ngezona zinto zome kakhulu, ze kufakwe ezinye izixhobo ngokuhamba kwexesha xa sele uvutha amadangatye, ungcono kunesiqhu esikhulu sezinto ezidityanisiweyo zitshiswe ze zishiywe zingakhathalelwanga.
Qaphela: Abantu abatshisa izityalo ngaphandle mabaqinisekise ukuba bathobela iimfuno zoMthetho olawula iMililo yaMadlelo neyaMahlathi weSizwe, 1998, (uMthetho we-101 ka1998) owalungiswayo.
17 kweyeThupha 2016
